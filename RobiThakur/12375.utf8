

  
    পরিশেষ  সংযোজন ১৫
                
    
    








  
  

        

      রবীন্দ্র রচনাবলী (:)
    
 
    
    পরিশেষ  সংযোজন ১৫
    
    
    নূতন কাল

নন্দগোপাল বুক ফুলিয়ে এসে 

বললে আমায় হেসে  
‘ আমার সঙ্গে লড়াই ক ' রে কখ্‌খনো কি পার  

বারে বারেই হার । ' 
আমি বললেম  ‘ তাই বৈকি মিথ্যে তোমার বড়াই  

হোক দেখি তো লড়াই । ' 
‘ আচ্ছা তবে দেখাই তোমায় ' এই ব ' লে সে যেমনি টানলে হাত 

দাদামশাই তখ্‌খনি চিৎপাত । 
সবাইকে সে আনলে ডেকে  চেঁচিয়ে নন্দ করলে বাড়ি মাত । 
 
বারে বারে শুধায় আমায়  ‘ বলো তোমার হার হয়েছে না কি । ' 

আমি কইলেম  ‘ বলতে হবে তা কি । 
ধুলোর যখন নিলেম শরণ প্রমাণ তখন রইল কি আর বাকি । 

এই কথা কি জান — 
আমার কাছে নন্দগোপাল যখনি হার মান 

আমারি সেই হার  

লজ্জা সে আমার । 
ধুলোয় যেদিন পড়ব যেন এই জানি নিশ্চিত  

তোমারি শেষ জিত । ' 


    
    

    
    
    

  

