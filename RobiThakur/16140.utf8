

  
    প্রকল্প সম্বন্ধে
                
    
    








  
  

        

      রবীন্দ্র রচনাবলী (://.-..)
    
 -->
    
    প্রকল্প সম্বন্ধে
    
    
    প্রকল্প সম্বন্ধে  


পশ্চিমবঙ্গ সরকারের তথ্যপ্রযুক্তি এবং বৈদ্যুতিন বিভাগ প্রতিষ্ঠিত ভাষা প্রযুক্তি গবেষণা পরিষদ ভাষা গবেষণার লক্ষ্যে বাংলা সাহিত্যসম্ভার অনলাইনে পাঠ ও ব্যবহারের জন্য ইউনিকোড সম্মত উপায়ে উপস্থাপিত করতে ব্রতী হয়েছে। সমগ্র রবীন্দ্র-রচনাবলী বাঙালি ও বাংলাভাষা-পাঠকদের কাছে পৌঁছে দেওয়ার পরিকল্পনা এই পথের প্রথম পদক্ষেপ।
&;
ভাষা প্রযুক্তি গবেষণা পরিষদের এই অনলাইন রবীন্দ্র-রচনাবলী একটি বৃহত্তর প্রকল্পের প্রাথমিক অংশমাত্র। পরিষদ ক্রমে ক্রমে বাংলা সাহিত্যের সমস্ত ধ্রুপদি রচনাকে অনলাইনে আগ্রহী পাঠকসাধারণের কাছে পৌঁছে দেওয়ার পরিকল্পনা করেছে। এর মধ্যে কবিতা, গল্প, উপন্যাস, নাটক, প্রবন্ধ সবই অন্তর্ভুক্ত হবে, পাঠকের প্রয়োজন অনুসারে, অন্যান্য উপাদানও (লেখকের ব্যক্তিগত জীবনতথ্য, রচনাসংক্রান্ত প্রাসঙ্গিক নানা সূত্র, চিঠিপত্র, সমকালীন ও পরবর্তী সমালোচনা ইত্যাদি ) দেওয়ার চেষ্টা করা হবে। বিদ্যাসাগর, বঙ্কিমচন্দ্র, মীর মশার্‌রফ হোসেন থেকে শুরু করে মহৎ বাঙালি কবি, লেখক ও তাঁদের রচনাকে এই অনলাইন পরিসরে এনে দেওয়াই পরিষদের লক্ষ্য। 
&;
এই কাজ সম্ভব হয়েছে বহু মানুষের সহযোগিতায়। 
&;
রবীন্দ্র-রচনা ইউনিকোড সম্মত উপায়ে সংকলনের কাজটি ভাষা প্রযুক্তি গবেষণা পরিষদের সঙ্গে সম্মিলিতভাবে সম্পন্ন করেছেন বেঙ্গল কারিগরি ও বিজ্ঞান বিশ্ববিদ্যালয়ের তথ্য ও প্রযুক্তি অনুষদের গবেষক বন্ধুরা। এছাড়া এই ওয়েবসাইটকে সমৃদ্ধ করেছে আই আই টি খড়্গপুরের গবেষকরা রবীন্দ্রসঙ্গীতের, স্বরলিপি ও অন্বেষণ (তথ্যান্বেষণ ব্যবস্থা) সংযোজনের মাধ্যমে । ম্যাটথ্রি ইমপেক্স এই প্রকল্পে কারিগরি সহায়তা করেছে।
&;
২রা ফেব্রুয়ারি ২০১০-এ কলকাতা পুস্তকমেলা উপলক্ষ্যে এই অনলাইন রবীন্দ্র-রচনাবলী পাঠকসাধারণের জন্য উন্মুক্ত করা হয়েছে। এই অনলাইন প্রকাশনা দিয়েই রবীন্দ্রজন্মের সার্ধশতবর্ষের উদ্‌যাপনের সূচনা হয়েছিল। 
&;
এই রচনাবলীতে রবীন্দ্রনাথের মুদ্রিত সমস্ত বাংলা রচনা ছাড়াও সমস্ত (স্বরবিতানের অন্তর্গত) গানের স্বরলিপি দেওয়া হয়েছে। রবীন্দ্রনাথের চিঠিপত্র এবং ইংরেজী রচনাও এর সঙ্গে দেওয়ার পরিকল্পনা আছে ভবিষ্যতে। 
&;
আমাদের এই রচনাবলীতে পাঠকের নিজস্ব প্রস্তাব, সংশোধন, সুপারিশ ইত্যাদি যোগ করারও একটি জানালা রয়েছে, যা দেখে পরিষদ নিজেদের কাজের ভুলত্রুটি সংশোধন করে নিয়ে এ পরিবেশনাকে আরও নির্ভুল ও গ্রহণযোগ্য করে তুলতে পারবে। এভাবে দেশবিদেশে বাংলাভাষার সর্বোত্তম শস্য পৌঁছে দেওয়া এই ভাষা-বিপন্নতার যুগে আমাদের সকলের এক প্রধান দায়িত্ব ও কর্তব্য।  
&;
সারা পৃথিবীর বাংলা-পড়তে-পারা মানুষের জন্য ভাষা প্রযুক্তি গবেষণা পরিষদ এই রচনাবলী উৎসর্গ করছে। রবীন্দ্রনাথের সুমহৎ মানবতাবোধ, বিশ্ববোধ ও জীবনভূমি আমাদের নিরন্তর সমৃদ্ধ করতে থাকুক।

&;


&;
এই সাইট সংক্রান্ত কোনো পরামর্শ/মতামত থাকলে আমাদের ইমেল করুন : -@. [1]
&;


    
    

    
    
    :[1] :-@.


  

