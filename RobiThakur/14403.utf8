

  
    অনুবাদ কবিতা  ললিতনলিনী২
                
    
    








  
  

        

      রবীন্দ্র রচনাবলী (:)
    
 
    
    অনুবাদ কবিতা  ললিতনলিনী২
    
    
    অনুবাদ কবিতা

কিন্তু তার চেয়ে হৃদি হয় উথলিত  
মিলিলে তোমার সাথে প্রাণের ললিত । 

ললিত 
কুসুমের মধুময় অধর যখন 
ভ্রমর প্রনয়ভরে  হরষে চুম্বন করে 
সে কি এত সুখ পায় আমার মতন 
যবে ও অধরখানি করি গো চুম্বন ? 

নলিনী 
শিশিরাক্ত পত্রকোলে মল্লিকা হসিত  
বিজন সন্ধ্যার ছায়ে  ফুটে সে মলয়বায়ে  
সে অমন নহে মিষ্ট নহে সুবাসিত 
তোমার চুম্বন আহা যেমন ললিত । 

ললিত 
ঘুরুক অদৃষ্টচক্র সুখ দুখ দিয়া 
কভু দিক্‌ রসাতলে  কভু বা স্বরগে তুলে 
রহিবে একটি চিন্তা হৃদয়ে জাগিয়া 
সে চিন্তা তোমারি তরে জানি ওগো প্রিয়া । 

নলিনী 
ধন রত্ন কনকের নাহি ধার ধারি 
পদতলে বিলাসীর  নত করিব না শির 
প্রণয়ধনের আমি দরিদ্র ভিখারি  
সে প্রণয়  ললিত গো তোমারি তোমারি । 


  

    
    

    
    
    

  

