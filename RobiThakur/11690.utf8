

  
    সোনার তরী  নিরুদ্দেশ যাত্রা২
                
    
    








  
  

        

      রবীন্দ্র রচনাবলী (:)
    
 
    
    সোনার তরী  নিরুদ্দেশ যাত্রা২
    
    
    সোনার তরী

হুহু ক' রে বায়ু ফেলিছে সতত 

দীর্ঘশ্বাস । 
অন্ধ আবেগে করে গর্জন 

জলোচ্ছ্বাস । 
সংশয়ময় ঘননীল নীর  
কোনো দিকে চেয়ে নাহি হেরি তীর  
অসীম রোদন জগৎ প্লাবিয়া 

দুলিছে যেন । 
তারি ‘ পরে ভাসে তরণী হিরণ  
তারি ‘ পরে পড়ে সন্ধ্যাকিরণ  
তারি মাঝে বসি এ নীরব হাসি 

হাসিছ কেন ? 
আমি তো বুঝি না কী লাগি তোমার 

বিলাস হেন । 
 
 
যখন প্রথম ডেকেছিলে তুমি 

‘ কে যাবে সাথে ' 
চাহিনু বারেক তোমার নয়নে 

নবীন প্রাতে । 
দেখালে সমুখে প্রসারিয়া কর 
পশ্চিমপানে অসীম সাগর  
চঞ্চল আলো আশার মতন 

কাঁপিছে জলে । 
তরীতে উঠিয়া শুধানু তখন 
আছে কি হোথায় নবীন জীবন  
আশার স্বপন ফলে কি হোথায় 

সোনার ফলে ? 
মুখপানে চেয়ে হাসিলে কেবল 

কথা না ব ' লে । 
 
 


    
    

    
    
    

  

