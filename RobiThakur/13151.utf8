

  
    উৎসর্গ - ২
                
    
    








  
  

        

      রবীন্দ্র রচনাবলী (://.-..)
    
 -->
    
    উৎসর্গ - ২
    
    
    ২
কেবল তব মুখের পানে 
&;&;&;&; চাহিয়া , 
বাহির হনু তিমির - রাতে 
&; তরণীখানি বাহিয়া । 
&; অরুণ আজি উঠেছে — 
&; আশোক আজি ফুটেছে — 
না যদি উঠে , না যদি ফুটে , 
তবুও আমি চলিব ছুটে 
&; তোমার মুখে চাহিয়া । 
&; 
নয়নপাতে ডেকেছ মোরে 
&;&;&;&;&; নীরবে । 
হৃদয় মোর নিমেষ - মাঝে 
&;&;&; উঠেছে ভরি গরবে । 
&;&;&; শঙ্খ তব বাজিল — 
&;&;&; সোনার তরী সাজিল — 
না যদি বাজে , না যদি সাজে , 
গরব যদি টুটে গো লাজে 
&;&;&; চলিব তবু নীরবে । 
&; 
কথাটি আমি শুধাব নাকো 
&;&;&;&;&; তোমারে । 
দাঁড়াব নাকো ক্ষণেক - তরে 
&; দ্বিধার ভরে দুয়ারে । 
&; বাতাসে পাল ফুলিছে — 
&; পতাকা আজি দুলিছে — 
না যদি ফুলে , না যদি দুলে , 
তরণী যদি না লাগে কূলে 
&; শুধাব নাকো তোমারে । 


    
    

    
    
    

  

