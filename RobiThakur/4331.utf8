

  
    নটরাজ ঋতুনৃত্যবৈশাখ ৭
                
    
    








  
  

        

      রবীন্দ্র রচনাবলী (:)
    
 
    
    নটরাজ ঋতুনৃত্যবৈশাখ ৭
    
    
    নটরাজ
জীবনমরণ নাচের ডমরু 

  বাজাও জলদমন্দ্র হে । 
  
    নমো নমো নমো — 
  
  তোমার নৃত্য অমিত বিত্ত 
  
    ভরুক চিত্ত মম । 
    


ঋতুনৃত্য
বৈশাখ
ধ্যাননিমগ্ন নীরব নগ্ন 

  নিশ্চল তব চিত্ত  

নিঃস্ব গগনে বিশ্ব ভুবনে 

  নিঃশেষ সব বিত্ত । 

রসহীন তরু  নির্জীব মরু  
পবনে গর্জে রুদ্র ডমরু  
ঐ চারিধার করে হাহাকার 

  ধরাভাণ্ডার রিক্ত । 

তব তপতাপে হেরো সবে কাঁপে  

  দেবলোক হল ক্লান্ত । 

ইন্দ্রের মেঘ  নাহি তার বেগ  

  বরুণ করুণ শান্ত । 

দুর্দিনে আনে নির্দয় বায়ু  
সংহার করে কাননের আয়ু  
ভয় হয় দেখি  নিখিল হবে কি 

  জড়দানবের ভৃত্য । 

জাগো ফুলে ফলে নব তৃণদলে 

  তাপস  লোচন মেলো হে । 

জাগো মানবের আশায় ভাষায়  

  নাচের চরণ ফেলো হে । 

জাগো ধনে ধানে  জাগো গানে গানে  
জাগো সংগ্রামে  জাগো সন্ধানে  
আশ্বাসহারা উদাস পরানে 

    
    

    
    
    

  

