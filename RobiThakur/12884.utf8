

  
    আকাশপ্রদীপ  যাত্রা ১
                
    
    








  
  

        

      রবীন্দ্র রচনাবলী (:)
    
 
    
    আকাশপ্রদীপ  যাত্রা ১
    
    
    যাত্রা

ইস্‌টিমারের ক্যাবিনটাতে কবে নিলেম ঠাঁই  

স্পষ্ট মনে নাই । 

উপরতলার সারে 

কামরা আমার একটা ধারে । 


পাশাপাশি তারি 

আরো ক্যাবিন সারি সারি 

নম্বরে চিহ্নিত  

একই রকম খোপ সেগুলোর দেয়ালে ভিন্নিত । 

সরকারী যা আইনকানুন তাহার যাথাযথ্য 

অটুট  তবু যাত্রীজনের পৃথক বিশেষত্ব 

রুদ্ধদুয়ার ক্যাবিনগুলোয় ঢাকা  

এক চলনের মধ্যে চালায় ভিন্ন ভিন্ন চাকা  

ভিন্ন ভিন্ন চাল । 

অদৃশ্য তার হাল  

অজানা তার লক্ষ্য হাজার পথেই  

সেথায় কারো আসনে ভাগ হয় না কোনোমতেই । 

প্রত্যেকেরই রিজার্ভ করা কোটর ক্ষুদ্র ক্ষুদ্র  

দরজাটা খোলা হলেই সম্মুখে সমুদ্র 

মুক্ত চোখের'পরে 

সমান সবার তরে  

তবুও সে একান্ত অজানা  

তরঙ্গতর্জনীতোলা অলঙ্ঘ্য তার মানা । 
 

মাঝে মাঝে ঘণ্টা পড়ে ।  ডিনারটেবিলে 

খাবার গন্ধ  মদের গন্ধ  অঙ্গরাগের সুগন্ধ যায় মিলে — 

তারি সঙ্গে নানা রঙের সাজে 

ইলেক্‌ট্রিকের আলোজ্বালা কক্ষমাঝে 

একটু জানা অনেকখানি নাজানাতেই মেশা 

চক্ষুকানের স্বাদের ঘ্রাণের সম্মিলিত নেশা 


কিছুক্ষণের তরে 




    
    

    
    
    

  

