

  
    মহুয়া  নাম্নী ৯
                
    
    








  
  

        

      রবীন্দ্র রচনাবলী (:)
    
 
    
    মহুয়া  নাম্নী ৯
    
    
    মহুয়া 

 সাধক দাঁড়ায় তার কাছে
 
সহসা সংশয় লাগে যোগ্যতা কি আছে  

দুঃসাধ্যসাধনতরে 

 পথ খুঁজে মরে । 
তুচ্ছতারে দাহে তার অবজ্ঞাদহন  

এনেছে সে করিয়া বহন 

ইন্দ্রাণীর গাঁথা মাল্য  দিবে কণ্ঠে তার 

কার্মুকে যে দিয়েছে টংকার  
কাপট্যেরে হানিয়াছে  সত্যে যার ঋণী বসুমতী — 

নাম কি জয়তী । 


ঝামরী
সে যেন খসিয়াপড়া তারা  
মর্তের প্রদীপে নিল মৃত্তিকার কারা । 

নগরে জনতামরু  
সে যেন তাহারি মাঝে পথপ্রান্তে সঙ্গিহীন তরু  

তারে ঢেকে আছে নিতি 

অরণ্যের সুগভীর স্মৃতি । 
 সে যেন অকালেফোটা
কুবলয়  

শিশিরে কুণ্ঠিত হয়ে রয় । 
 মন পাখা মেলিবারে চায়
 

চারি দিকে ঠেকে যায়  
 জানে না কিসের বাধা
তার  

অদৃষ্টের মায়াদুর্গদ্বার 

কোন্‌ রাজপুত্র এসে 
 মন্ত্রবলে ভেঙে দেবে
শেষে । 

আকাশে আলোতে 
 নিমন্ত্রণ আসে যেন
কোথা হতে  

পথ রুদ্ধ চারি ধারে — 

মুখ ফুটে বলিতে না পারে 
 অলক্ষ্য কী আচ্ছাদনে
কেন সে আবৃতা । 

    
    

    
    
    

  

