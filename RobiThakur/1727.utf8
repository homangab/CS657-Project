

  
    সে - উৎসর্গ, ১
                
    
    








  
  

        

      রবীন্দ্র রচনাবলী (://.-..)
    
 -->
    
    সে - উৎসর্গ, ১
    
    
    সে
উৎসর্গ


সুহৃদ্বর শ্রীযুক্ত চারুচন্দ্র ভট্টাচার্য 
&;&;&;&;&;&;&;&;&;&;করতলযুগলেষু 


&; 

মেঘের ফুরোল কাজ এইবার । 

সময় পেরিয়ে দিয়ে ঢেলেছিল জলধার , 

সুদীর্ঘ কালের পরে নিল ছুটি । 

উদাসী হাওয়ার সাথে জুটি 

রচিছে যেন সে অন্যমনে 

আকাশের কোণে কোণে 

ছবির খেয়াল রাশি রাশি , 

মিলিছে তাহার সাথে হেমন্তে কুয়াশা - ছোঁওয়া হাসি । 

দেবপিতামহ হাসে স্বর্গের কর্মের হেরি হেলা , 

ইন্দ্রের প্রাঙ্গণতলে দেবতার অর্থহীন খেলা । 

&; 
আমারো খেয়াল - ছবি মনের গহন হতে 

ভেসে আসে বায়ুস্রোতে । 

নিয়মের দিগন্ত পারায়ে 
&;&;যায় সে হারায়ে 
&;&;&;&;নিরুদ্দেশে 
&;&;&;&;&;&;বাউলের বেশে । 

&; 

যেথা আছে খ্যাতিহীন পাড়া 

সেথায় সে মুক্তি পায় সমাজ - হারানো লক্ষ্মীছাড়া । 


যেমন - তেমন এরা বাঁকা বাঁকা 

কিছু ভাষা দিয়ে কিছু তূলি দিয়ে আঁকা , 

দিলেম উজাড় করি ঝুলি । 

লও যদি লও তুলি , 

রাখ ফেল যাহা ইচ্ছা তাই — 

কোনো দায় নাই । 
ফসল কাটার পরে 




    
    

    
    
    

  

