

  
    কবিতা    অভিলাষ১
                
    
    








  
  

        

      রবীন্দ্র রচনাবলী (:)
    
 
    
    কবিতা    অভিলাষ১
    
    
    অভিলাষ
১

জনমনোমুগ্ধকর উচ্চ অভিলাষ 
তোমার বন্ধুর পথ অনন্ত অপার । 
অতিক্রম করা যায় যত পান্থশালা  
তত যেন অগ্রসর হতে ইচ্ছা হয় । 


২

তোমার বাঁশরি স্বরে বিমোহিত মন — 
মানবেরা  ওই স্বর লক্ষ্য করি হায়  
যত অগ্রসর হয় ততই যেমন 
কোথায় বাজিছে তাহা বুঝিতে না পারে । 



৩

চলিল মানব দেখো বিমোহিত হয়ে  
পর্বতের অত্যুন্নত শিখর লঙ্ঘিয়া  
তুচ্ছ করি সাগরের তরঙ্গ ভীষণ  
মরুর পথের ক্লেশ সহি অনায়াসে । 



৪

হিমক্ষেত্র  জনশূন্য কানন  প্রান্তর  
চলিল সকল বাধা করি অতিক্রম । 
কোথায় যে লক্ষ্যস্থান খুঁজিয়া না পায়  
বুঝিতে না পারে কোথা বাজিছে বাঁশরি । 



৫

ওই দেখো ছুটিয়াছে আরএক দল  
লোকারণ্য পথমাঝে সুখ্যাতি কিনিতে  


    
    

    
    
    

  

