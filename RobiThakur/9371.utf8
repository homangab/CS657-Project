

  
    সংযোজন১৬
                
    
    








  
  

        

      রবীন্দ্র রচনাবলী (:)
    
 
    
    সংযোজন১৬
    
    
    সংযোজন

স্বাধীন মন নিয়ে বহুল সংখ্যায় গানের চর্চায় প্রবৃত্ত হবেন তখন সংগীতে কলার সম্মান পাণ্ডিত্যের দম্ভ ছাড়িয়ে যাবে। তখন কোন্‌ ভালো লাগা যথার্থ আর্টের এলাকার অন্তত সমজদারের কাছে তা স্পষ্ট হতে পারবে। ইতি ১৫ই মে ১৯৩৫ 
তোমাদের 
রবীন্দ্রনাথ ঠাকুর 

পরমপূজনীয়েষু 
আপনার শেষ পত্রের উত্তরে আমি বলতে চাই যে কোনো গায়ক কোনো আলাপিয়াও রূপসৃষ্টির দায়িত্ব থেকে মুক্ত নয়। এ কথা আমি সর্বান্তঃকরণে স্বীকার করি। কিন্তু দুটি সন্দেহ রয়ে গেল। 
প্রথমত মানছি যে ছোটোর মধ্যে রূপ ফুটতে পারে বড়োর মধ্যেও। কিন্তু   কিংবা   কি ভিন্ন শ্রেণীর নয়? ঐশ্বর্য দেখানোটা বর্বরতা নিশ্চয়ই কিন্তু চারপদী দরবারী কানাড়ার তানসেনী ধ্রুপদ ও খাম্বাজের ঠুংরির মধ্যে পার্থক্য আছেই। যদি কোনো উৎকৃষ্ট গায়ক অর্থাৎ আর্টিস্ট সেই দরবারী কানাড়ার ধ্রুপদকে বাহুল্যবর্জিত করে আপনাতে শোনান তবে সেই গায়নের অপেক্ষাকৃত বৃহৎ আয়তনের জন্যই কি ঐ গানের ইঙ্গিতআভাস স্থূল হয়ে উঠবে? আমার বক্তব্য– হলেই তাকে ভোঁতা হতে হবে এমন কোনো কথা নেই যেমন ছোটো হলেই ইঙ্গিতমুখর হতে হবে এমন কোনো বাধ্যবাধকতা নেই। বৃহতের মধ্যেও সূক্ষ্ম আভাস রয়েছে দেখেছি যেমন জৌনপুরের মসজিদে। এর সংজ্ঞা দিতে পারছি না। সেটা শুদ্ধ নয় খাদযুক্ত তার সঙ্গে সংখ্যার ও আখ্যানবস্তুর সম্বন্ধ আছেই আছে–অন্তত পটভূমিতে তো রয়েইছে। আমাদের অলংকারশাস্ত্রে প্রাচুর্যকে প্রতিভার একটি নিদর্শন বলা হয়েছে। 
একটা নতুন কথা তুলছি। এই অর্থে নতুন যে পূর্বে আমি সেটা নিয়ে আপনার সঙ্গে আলোচনা করি নি। ধরুন আমি যদি বলি আমার দু ঘণ্টা ধরে ছায়ানটের কি পূরিয়ার আলাপ শুনতে ভালোই লাগে। নাহয় নাই হল কলা হলই বা আমার ওস্তাদী বুদ্ধি? আমি জানি আমার কান অশিক্ষিত নয় আমার কানে শ্রুতির তারতম্য পর্যন্ত সুস্পষ্ট। এই কানে যেটা ভালো লাগে সেইটাই হবে আর্ট। দাম্ভিকতা দেখাচ্ছি না–সকলেই এই ভাবে আমি কেবল খোলাখুলি লিখলাম। আমি জানি আপনারও ভালো লাগে সুরের বিকাশ। মার্জিত শ্রবণেন্দ্রিয়ের ভালো লাগা নালাগাই হবে বিচারের কষ্টিপাথর–নয় কি? এই ব্যক্তিগত রুচিকে বাদ দিলে সংগীতের ভবিষ্যৎনিরুপণের অন্য কী ব্যক্তিসম্পর্কহীন পথনির্দেশক চিহ্ন থাকতে পারে? এই রূপসৃষ্টিটাই আমাদের সংগীতের একমাত্র ভবিষ্যৎ–আপনি কী হিসেবে বলতে পারেন? 
ভালো লাগা নালাগাকে বাদ দিতে পারি না–তাকে আপনি লোভই বলুন আর আমি নিজে তাকে বর্বরতাই বলিনা কেন। সংগীতের ভবিষ্যৎ কি স্থাপত্যে? একটা কথা আছে :    । সংগীতের প্রাণ হল গতি বরফ নিতান্তই স্থাণু। 
প্রণত 
ধূর্জটি 

কল্যাণীয়েষু 
ভালো লাগা এবং নালাগা নিয়ে বিরোধ অন্য সকল রকম বিরোধের চেয়ে দুঃসহ। অর্থনীতি বা সমাজনীতি সম্বন্ধে তুমি যে রকম করে যা বোঝো আমি যদি সে রকম করে তা না বুঝি তা হলে তোমার সঙ্গে আমার দ্বন্দ্ব নিশ্চয় বাধতে পারে কিন্তু সেইটে


    
    

    
    
    

  

