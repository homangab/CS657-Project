

  
    চিত্রা  ব্যাঘাত  ১
                
    
    








  
  

        

      রবীন্দ্র রচনাবলী (:)
    
 
    
    চিত্রা  ব্যাঘাত  ১
    
    
    ব্যাঘাত 

কোলে ছিল সুরেবাঁধা বীণা 
 মনে ছিল বিচিত্র
রাগিণী  
মাঝখানে ছিঁড়ে যাবে তার 
 সে কথা ভাবি নি । 
ওগো আজি প্রদীপ নিবাও  
 বন্ধ করো দ্বার — 
সভা ভেঙে ফিরে চলে যাও 
 হৃদয় আমার । 
তোমরা যা আশা করেছিলে 
 নারিনু পুরাতে — 
কে জানিত ছিঁড়ে যাবে তার 
 গীত না ফুরাতে । 
 
 
ভেবেছিনু ঢেলে দিব মন  
 প্লাবন করিব দশদিশি — 
পুষ্পগন্ধে আনন্দে মিশিয়া 
 পূর্ণ হবে পূর্ণিমার
নিশি । 
ভেবেছিনু ঘিরিয়া বসিবে 
 তোমরা সকলে  
গীতশেষে হেসে ভালোবেসে 
 মালা দিবে গলে  
শেষ করে যাব সব কথা 
 সকল কাহিনী — 
মাঝখানে ছিঁড়ে যাবে তার 
 সে কথা ভাবি নি । 
 
 
আজি হতে সবে দয়া করে 
 ভুলে যাও  ঘরে যাও
চলে — 


    
    

    
    
    

  

