

  
    উৎসর্গ  ১৪ ১
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ১৪ ১
    
    
    ১৪
সব ঠাঁই মোর ঘর আছে  আমি 
 সেই ঘর মরি
খুঁজিয়া । 
দেশে দেশে মোর দেশ আছে  আমি 
 সেই দেশ লব
যুঝিয়া । 
পরবাসী আমি যে দুয়ারে চাই — 
তারি মাঝে মোর আছে যেন ঠাঁই  
কোথা দিয়া সেথা প্রবেশিতে পাই 
 সন্ধান লব
বুঝিয়া । 
ঘরে ঘরে আছে পরমাত্মীয়  
 তারে আমি
ফিরি খুঁজিয়া । 
 
রহিয়া রহিয়া নব বসন্তে 
 ফুলসুগন্ধ
গগনে 
কেঁদে ফেরে হিয়া মিলনবিহীন 
 মিলনের শুভ
লগনে । 
আপনার যারা আছে চারি ভিতে 
পারি নি তাদের আপন করিতে  
তারা নিশিদিশি জাগাইছে চিতে 
 বিরহবেদনা
সঘনে । 
পাশে আছে যারা তাদেরই হারায়ে 
 ফিরে প্রাণ
সারা গগনে । 
 
তৃণে পুলকিত যে মাটির ধরা 
 লুটায় আমার
সামনে — 
সে আমায় ডাকে এমন করিয়া 
 কেন যে  কব
তা কেমনে । 
মনে হয় যেন সে ধূলির তলে 
যুগে যুগে আমি ছিনু তৃণে জলে  
সে দুয়ার খুলি কবে কোন্‌ ছলে 
 বাহির হয়েছি
ভ্রমণে । 
সেই মূক মাটি মোর মুখ চেয়ে 



    
    

    
    
    

  

