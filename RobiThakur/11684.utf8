

  
    সোনার তরী  অচল স্মৃতি১
                
    
    








  
  

        

      রবীন্দ্র রচনাবলী (:)
    
 
    
    সোনার তরী  অচল স্মৃতি১
    
    
    অচল স্মৃতি

আমার হৃদয়ভূমিমাঝখানে 

জাগিয়া রয়েছে নিতি 
 অচল ধবল শৈলসমান


  একটি অচল
স্মৃতি । 
   প্রতিদিন
ঘিরি ঘিরি 
   সে নীরব
হিমগিরি  
আমার দিবস আমার রজনী 
 আসিছে যেতেছে ফিরি । 
 
যেখানে চরণ রেখেছে সে মোর 

মর্ম গভীরতম — 
উন্নত শির রয়েছে তুলিয়া 
 
সকল উচ্চে মম । 
মোর কল্পনা শত 
 
রঙিন মেঘের মতো 
তাহারে ঘেরিয়া হাসিছে কাঁদিছে  
   সোহাগে
হতেছে নত । 
 
আমার শ্যামল তরুলতাগুলি 
 ফুলপল্লবভারে 
সরস কোমল বাহুবেষ্টনে 
 বাঁধিতে চাহিছে তারে । 
শিখর গগনলীন 
 
দুর্গম জনহীন  
বাসনাবিহগ একেলা সেথায় 
 
ধাইছে রাত্রিদিন । 
 
চারি দিকে তার কত আসাযাওয়া  
 কত গীত  কত কথা — 
মাঝখানে শুধু ধ্যানের মতন 



    
    

    
    
    

  

