

  
    নৃত্যনাট্য চণ্ডালিকা  প্রথম দৃশ্য ১
                
    
    








  
  

        

      রবীন্দ্র রচনাবলী (:)
    
 
    
    নৃত্যনাট্য চণ্ডালিকা  প্রথম দৃশ্য ১
    
    
    চণ্ডালিকা
প্রথম দৃশ্য
একদল ফুলওয়ালি চলেছে ফুল বিক্রি করতে
ফুলওয়ালির দল।   নব বসন্তের দানের ডালি এনেছি তোদেরি দ্বারে
আয় আয় আয়
পরিবি গলার হারে।
                       লতার বাঁধন হারায়ে মাধবী মরিছে কেঁদে—
                       বেণীর বাঁধনে রাখিবি বেঁধে
                       অলকদোলায় দুলাবি তারে
আয় আয় আয়।
                             বনমাধুরী করিবি চুরি
                             আপন নবীন মাধুরীতে—
                       সোহিনী রাগিণী জাগাবে সে তোদের
                       দেহের বীণার তারে তারে
আয় আয় আয়॥
—

আমার মালার ফুলের দলে আছে লেখা
বসন্তের মন্ত্রলিপি।
                       এর মাধুর্যে আছে যৌবনের আমন্ত্রণ।
                       সাহানা রাগিণী এর
 রাঙা রঙে রঞ্জিত
                       মধুকরের ক্ষুধা অশ্রুত ছন্দে
গন্ধে তার গুঞ্জরে।
আন্‌ গো ডালা গাঁথ্‌ গো মালা
                   আন্‌ মাধবী মালতী অশোকমঞ্জরী
আয় তোরা আয়।
                   আন্‌ করবী রঙ্গন কাঞ্চন রজনীগন্ধা
প্রফুল্ল মল্লিকা


    
    

    
    
    

  

