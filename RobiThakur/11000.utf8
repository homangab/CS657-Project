

  
    প্রভাতসংগীত সাধ ১
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত সাধ ১
    
    
    সাধ

অরুণময়ী তরুণী উষা

জাগায়ে দিল গান।
পুরব মেঘে কনকমুখী
বারেক শুধু মারিল উঁকি
অমনি যেন জগৎ ছেয়ে

বিকশি উঠে প্রাণ।
কাহার হাসি বহিয়া এনে

করিলি সুধা দান।
ফুলেরা সব চাহিয়া আছে
 আকাশপানে
মগনমনা
 মুখেতে
মৃদু বিমল হাসি
 নয়নে দুটি
শিশিরকণা।
আকাশপারে কে যেন ব’সে
 তাহারে যেন
দেখিতে পায়
বাতাসে দুলে বাহুটি তুলে
 মায়ের কোলে
ঝাঁপিতে যায়।
কী যেন দেখে কী যেন শোনে
 কে যেন
ডাকে কে যেন গায়
ফুলের সুখ ফুলের হাসি
 দেখিবি
তোরা আয় রে আয়।
আ মরি মরি অমনি যদি
 ফুলের মতো
চাহিতে পারি।
বিমল প্রাণে বিমল সুখে
বিমল প্রাতে বিমল মুখে
ফুলের মতো অমনি যদি
 বিমল হাসি
হাসিতে পারি।
দুলিছে মরি হরষস্রোতে
 অসীম
স্নেহে আকাশ হতে
কে যেন তারে খেতেছে চুমো
 কোলেতে
তারি পড়িছে লুটে।



    
    

    
    
    

  

