

  
    ক্ষণিকা  বিলম্বিত ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  বিলম্বিত ১
    
    
    বিলম্বিত

 অনেক হল দেরি  
আজো তবু দীর্ঘ পথের 
 অন্ত নাহি হেরি । 
 

তখন ছিল দখিন হাওয়া 

আধ  ঘুমো আধ  জাগা  

তখন ছিল সর্ষে  খেতে 

ফুলের আগুন লাগা  
 

তখন আমি মালা গেঁথে 

পদ্মপাতায় ঢেকে 

পথে বাহির হয়েছিলেম 

রুদ্ধ কুটির থেকে । 
 

অনেক হল দেরি  

আজো তবু দীর্ঘ পথের 

অন্ত নাহি হেরি । 
 
 বসন্তের সে মালা 
আজ কি তেমন গন্ধ দেবে 
 নবীন  সুধা  ঢালা ? 
 

আজকে বহে পুবে বাতাস  

মেঘে আকাশ জুড়ে— 

ধানের খেতে ঢেউ উঠেছে 

নব  নবাঙ্কুরে । 

হাওয়ায় হাওয়ায় নাইকো রে হায় 

হালকা সে হিল্লোল  

নাই বাগানে হাস্যে গানে 

পাগল গণ্ডগোল । 
 


    
    

    
    
    

  

