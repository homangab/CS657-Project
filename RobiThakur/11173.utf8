

  
    কথা  স্বামীলাভ২
                
    
    








  
  

        

      রবীন্দ্র রচনাবলী (:)
    
 
    
    কথা  স্বামীলাভ২
    
    
    কথা

বুঝিতে না পারি কথা নারী রহে চাহি 

বিস্ময়ে অবাক্‌ — 
কহে করজোড় করি  ‘ স্বামী যদি পাই 

স্বর্গ দূরে থাক্‌ ।' 
তুলসী কহিল হাসি  ‘ ফিরে চলো ঘরে  

কহিতেছি আমি  
ফিরে পাবে আজ হতে মাসেকের পরে 

আপনার স্বামী ।' 
রমণী আশার বশে গৃহে ফিরি যায় 

শ্মশান তেয়াগি — 
তুলসী জাহ্নবীতীরে নিস্তব্ধ নিশায় 

 রহিলেন জাগি । 
 
 
 
নারী রহে শুদ্ধচিতে নির্জন ভবনে — 

তুলসী প্রত্যহ 
কী তাহারে মন্ত্র দেয়  নারী একমনে 

ধ্যায় অহরহ । 
এক মাস পূর্ণ হতে প্রতিবেশীদলে 

আসি তার দ্বারে 
শুধাইল  ‘ পেলে স্বামী ?' নারী হাসি বলে  

‘ পেয়েছি তাঁহারে ।' 
শুনি ব্যগ্র কহে তারা  ‘ কহো তবে কহো 

আছে কোন্‌ ঘরে ।' 
নারী কহে  ‘ রয়েছেন প্রভু অহরহ 

আমারি অন্তরে ।' 


    
    

    
    
    

  

