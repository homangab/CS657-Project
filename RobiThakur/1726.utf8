

  
    মালিনী  প্রথম দৃশ্য  ৩
                
    
    








  
  

        

      রবীন্দ্র রচনাবলী (:)
    
 
    
    মালিনী  প্রথম দৃশ্য  ৩
    
    
    মালিনী
প্রথম দৃশ্য
রাজান্তঃপুর
মালিনী ও কাশ্যপ

কাশ্যপ।ত্যাগ করো বৎসে ত্যাগ করো সুখআশা


দুঃখভয়   দূর করো  বিষয়পিপাসা 
ছিন্ন করো সংসারবন্ধন  পরিহরো
প্রমোদপ্রলাপ চঞ্চলতা   চিত্তে ধরো
ধ্রুবশান্ত সুনির্মল প্রজ্ঞার আলোক
রাত্রিদিন— মোহশোক পরাভূত হোক।


মালিনী।   ভগবন্‌ রুদ্ধ আমি নাহি হেরি চোখে 


সন্ধ্যায় মুদ্রিতদল পদ্মের কোরকে
আবদ্ধ ভ্রমরী স্বর্ণরেণুরাশিমাঝে
মৃত জড়প্রায়। তবু কানে এসে বাজে
মুক্তির সংগীত তুমি কৃপা কর যবে।


কাশ্যপ।  আশীর্বাদ করিলাম অবসান হবে


বিভাবরী জ্ঞানসূর্যউদয়উৎসবে
জাগ্রত এ জগতের জয়জয়রবে
শুভলগ্নে সুপ্রভাতে হবে উদ্‌ঘাটন
পুষ্পকারাগার তব। সেই মহাক্ষণ
এসেছে নিকটে। আমি তবে চলিলাম
তীর্থপর্যটনে।


মালিনী।লহো দাসীর প্রণাম।


[ কাশ্যপের প্রস্থান


মহাক্ষণ আসিয়াছে। অন্তর চঞ্চল
যেন বারিবিন্দুসম করে টলমল 


    
    

    
    
    

  

