

  
    বিসর্জন তৃতীয় অঙ্ক  প্রথম দৃশ্য ৫৩
                
    
    








  
  

        

      রবীন্দ্র রচনাবলী (:)
    
 
    
    বিসর্জন তৃতীয় অঙ্ক  প্রথম দৃশ্য ৫৩
    
    
    বিসর্জন 




    ব্যথা পেলে কাঁদে মার মুখ চেয়ে ।— তোরা 
    এমনি কি ভুলে ভ্রান্ত হলি  মাকে গেলি 
    ভুলে ? বুঝিতে পারো না মাতা দয়াময়ী 
    বুঝিতে পার না জীবজননীর পূজা 
    জীবরক্ত দিয়ে নহে  ভালোবাসা দিয়ে 
    বুঝিতে পার না— ভয় যেথা মা সেখানে 
    নয়  হিংসা যেথা মা সেখানে নাই  রক্ত 
    যেথা মা'র সেথা অশ্রুজল ওরে বৎস  
    কী করিয়া দেখাব তোদের  কী বেদনা 
    দেখেছি মায়ের মুখে  কী কাতর দয়া  
    কী ভর্ৎসনা অভিমানভরা ছলছল 
    নেত্রে তাঁর । দেখাইতে পারিতাম যদি  
    সেই দণ্ডে চিনিতিস আপনার মাকে । 
    দয়া এল দীনবেশে মন্দিরের দ্বারে  
    অশ্রুজলে মুছে দিতে কলঙ্কের দাগ 
    মা'র সিংহাসন হতে— সেই অপরাধে 
    মাতা চলে গেল রোষভরে এই তোরা 
    করিলি বিচার ? 
  



  
    
      অপর্ণার প্রবেশ 
    
  

 
প্রজাগণ । আপনি চাহিয়া দেখো  

  
    বিমুখ হয়েছে মাতা সন্তানের 'পরে । 
    
      মন্দিরের দ্বারে উঠিয়া 
    
  

 
অপর্ণা । বিমুখ হয়েছে মাতা আয় তো মা  দেখি  

  
    আয় তো সমুখে একবার 
    
      প্রতিমা ফিরাইয়া 
      
        এই দেখো 
      
    
    মুখ ফিরায়েছে মাতা । 
  

সকলে । ফিরেছে জননী 

  
    জয় হোক জয় হোক মাতঃ  জয় হোক 
  



    
    

    
    
    

  

