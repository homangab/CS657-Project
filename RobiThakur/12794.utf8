

  
    নৈবেদ্য - ৪২
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৪২
    
    
    ৪২

সেই তো প্রেমের গর্ব ভক্তির গৌরব । 
সে তব অগমরুদ্ধ অনন্ত নীরব 
নিস্তব্ধ নির্জন-মাঝে যায় অভিসারে 
পূজার সুবর্ণথালি ভরি উপহারে । 
&; 
তুমি চাও নাই পূজা , সে চাহে পূজিতে — 
একটি প্রদীপ হাতে রহে সে খুঁজিতে 
অন্তরের অন্তরালে । দেখে সে চাহিয়া , 
একাকী বসিয়া আছ ভরি তার হিয়া । 
&; 
চমকি নিবায়ে দীপ দেখে সে তখন 
তোমারে ধরিতে নারে অনন্ত গগন । 
চিরজীবনের পূজা চরণের তলে 
সমর্পন করি দেয় নয়নের জলে । 
&; 
বিনা আদেশের পূজা , হে গোপনচারী , 
বিনা আহ্বানের খোঁজ — সেই গর্ব তারি । 


    
    

    
    
    

  

