

  
    গীতালি- ৯৭
                
    
    








  
  

        

      রবীন্দ্র রচনাবলী (://.-..)
    
 -->
    
    গীতালি- ৯৭
    
    
    ৯৭

সুখের মাঝে তোমায় দেখেছি , 
&;&;&;&;&; দুঃখে তোমায়
পেয়েছি প্রাণ ভরে । 
হারিয়ে তোমায় গোপন রেখেছি , 
&;&;&;&;&; পেয়ে আবার
হারাই মিলন - ঘোরে । 
&;&;&;&;&;&;&;&;&;
চিরজীবন আমার বীণা - তারে 
&;&;&;&;&;&;&;&;
&; তোমার আঘাত লাগল বারে বারে , 
&;&;&;&;&;&;&;&;&;
তাই তো আমার নানা সুরের তানে 
&;&;&;&;&;&;&;&;&;&;&;&;&;&;&;
তোমার পরশ প্রাণে নিলেম ধরে । 
&; 
আজ তো আমি ভয় করি নে আর 
&;&;&;&;&;&;&;
লীলা যদি ফুরায় হেথাকার । 
নূতন আলোয় নূতন অন্ধকারে 
লও যদি বা নূতন সিন্ধুপারে 
তবু তুমি সেই তো আমার তুমি , 
&;&;&;&;&;&;&;
আবার তোমায় চিনব নূতন করে । 




    
    

    
    
    

  

