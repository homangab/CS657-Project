

  
    রাজা ও রানী - চতুর্থ অঙ্ক - চতুর্থ দৃশ্য , ৬৫
                
    
    








  
  

        

      রবীন্দ্র রচনাবলী (://.-..)
    
 -->
    
    রাজা ও রানী - চতুর্থ অঙ্ক - চতুর্থ দৃশ্য , ৬৫
    
    
    রাজা ও রানী


বিক্রমদেব । &;&;&;&;&;&;&;&;&;&;&;&;&;&;&;&;&;
&;&;&;&;&;&;&;&;তাই চলো । 


বাড়ে চিন্তা যত চিন্তা কর । কার্যস্রোতে 
আপনারে ভাসাইয়া দিনু , দেখি কোথা 
গিয়া পড়ি , কোথা পাই কূল । 


প্রহরীর প্রবেশ


&;&;&;&;প্রহরী ।&;&;&;&;&;&;&;&;&;&;&;&;&;&;&;&;&;
&;&;&;&;&;&;&;&; মহারাজ , 


এসেছে সাক্ষাৎ-তরে ব্রাহ্মণতনয় 
দেবদত্ত । 


বিক্রমদেব ।&;&;&;&;&;&;&;&; দেবদত্ত ? নিয়ে এসো , নিয়ে 


এসো তারে । না , না , রোসো , থামো , ভেবে দেখি । 
কী লাগিয়ে এসেছ ব্রাহ্মণ ? জানি তারে 
ভালোমতে । এসেছে সে যুদ্ধক্ষেত্র হতে 
ফিরাতে আমারে । হায় বিপ্র , তোমরাই 
ভাঙিয়াছ বাঁধ , এখন প্রবল স্রোত 
শুধু কি শস্যের ক্ষেত্রে জলসেক করে 
ফিরে যাবে, তোমাদের আবশ্যক বুঝে 
পোষ-মানা প্রাণীর মতন ? চূর্ণিবে সে 
লোকালয়, উচ্ছন্ন করিবে দেশ গ্রাম । 


সকম্পিত পরামর্শ উপদেশ নিয়ে 
তোমরা চাহিয়া থাকো— আমি ধেয়ে চলি 
কার্যবেগে , অবিশ্রাম গতিসুখে , মত্ত 
মহানদী যে আনন্দে শিলারোধ ভেঙে 
ছুটে চিরদিন । প্রচণ্ড আনন্দ-অন্ধ , 
মুহূর্ত তাহার পরমায়ু— তারি মধ্যে 
উৎপাটিয়া নিয়ে আসে অনন্তের সুখ 
মত্ত করিশুণ্ডে ছিন্ন রক্তপদ্মসম । 
বিচার বিবেক পরে হবে । চিরকাল 
জড় সিংহাসনে পড়ি করিব মন্ত্রণা।— 
চাহি না করিতে দেখা ব্রাহ্মণের সনে । 


&;&;জয়সেন । যে আদেশ । 


    
    

    
    
    

  

