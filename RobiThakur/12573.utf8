

  
    সানাই  আত্মছলনা ১
                
    
    








  
  

        

      রবীন্দ্র রচনাবলী (:)
    
 
    
    সানাই  আত্মছলনা ১
    
    
    আত্মছলনা
দোষী করিব না তোমারে  

ব্যথিত মনের বিকারে  
 নিজেরেই আমি নিজে নিজে করি ছলনা । 

মনেরে বুঝাই বুঝি ভালোবাস  

আড়ালে আড়ালে তাই তুমি হাস  

স্থির জান  এ যে অবুঝের খেলা  

এ শুধু মোহের রচনা । 
 
 
সন্ধ্যামেঘের রাগে 

অকারণে যত ভেসেচলেযাওয়া 

অপরূপ ছবি জাগে । 

সেইমতো ভাসে মায়ার আভাসে 

রঙিন বাষ্প মনের আকাশে  

উড়াইয়া দেয় ছিন্ন লিপিতে 

বিরহমিলনভাবনা । 


    
    

    
    
    

  

