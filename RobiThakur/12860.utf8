

  
    নৈবেদ্য - ৮২
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৮২
    
    
    ৮২

তব প্রেমে ধন্য তুমি করেছ আমারে 
প্রিয়তম । তবু শুধু মাধুর্য-মাঝারে 
চাহি না নিমগ্ন করে রাখিতে হৃদয় । 
আপনি যেথায় ধরা দিলে , স্নেহময় , 
বিচিত্র সৌন্দর্যডোরে কত স্নেহে প্রেমে , 
কত রূপে — সেথা আমি রহিব না থেমে 
তোমার প্রণয়-অভিমানে । চিত্তে মোর 
জড়ায়ে বাঁধিব নাকো সন্তোষের ডোর । 
&; 
&; 
আমার অতীত তুমি যেথা , সেইখানে 
অন্তরাত্মা ধায় নিত্য অনন্তের টানে 
সকল বন্ধন-মাঝে — যেথায় উদার 
অন্তহীন শান্তি আর মুক্তির বিস্তার । 
&; 
তোমার মাধুর্য যেন বেঁধে নাহি রাখে , 
তব ঐশ্বর্যের পানে টানে সে আমাকে । 


    
    

    
    
    

  

