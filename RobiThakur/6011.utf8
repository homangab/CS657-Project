

  
    প্রায়শ্চিত্ত - পঞ্চম অঙ্ক - ১ , ৫২
                
    
    








  
  

        

      রবীন্দ্র রচনাবলী (://.-..)
    
 -->
    
    প্রায়শ্চিত্ত - পঞ্চম অঙ্ক - ১ , ৫২
    
    
    প্রায়শ্চিত্ত

করে নিয়ে চলো আর দেরি করো না। 
মুক্তিয়ার। যুবরাজ, আমি ভুল বুঝি নি। মহারাজ স্পষ্ট আদেশ করেছেন- 
উদয়াদিত্য। তুমি নিশ্চয় ভুল বুঝেছ, তাঁর অভিপ্রায় এরূপ নয়। আচ্ছা চলো, যশোরে চলো। আমি মহারাজের সাক্ষাতে তোমাদের বুঝিয়ে দেব। তিনি যদি দ্বিতীয় বার আদেশ করেন সম্পন্ন করো। 
মুক্তিয়ার। ( করজোড়ে) যুবরাজ মার্জনা করুন। তা পারব না। 
উদয়াদিত্য। ( অধীরভাবে) মুক্তিয়ার, মনে আছে আমি এককালে সিংহাসন পাব? আমার কথা রাখো, আমাকে সন্তুষ্ট করো। 
মুক্তিয়ার খাঁ নীরব 
(সেনাপতির হাত দৃঢ়ভাবে ধরিয়া) মুক্তিয়ার খাঁ, বৃদ্ধ নিরপরাধ পুণ্যাত্মাকে বধ করলে নরকেও তোমার স্থান হবে না! 
মুক্তিয়ার। মনিবের আদেশ পালন করতে পাপ নেই। 
উদয়াদিত্য। মিথ্যা কথা। যে ধর্মশাস্ত্রে তা বলে, সে ধর্মশাস্ত্রও মিথ্যা। নিশ্চয় জেনো মুক্তিয়ার পাপ আদেশ পালন করলে পাপ। 

মুক্তিয়ার খাঁ নীরব

তবে আমাকে ছেড়ে দাও আমি গড়ে ফিরে যাই। তোমার সৈন্যসামন্ত নিয়ে সেখানে যেয়ো— আমি তোমাকে যুদ্ধে আহ্বান করছি। সেখানে রণক্ষেত্রে জয়লাভ করে তার পর তোমার আদেশ পালন করো। 
কতিপয় সৈন্যের প্রবেশ ও উদয়াদিত্যকে বেষ্টন 
উদয়াদিত্য। ( উচ্চৈ:স্বরে) দাদামহাশয় সাবধান। 
সৈন্যগণ- কর্তৃক বন্দী 
দাদামশায়, সাবধান! 
জনৈক পথিকের প্রবেশ 
পথিক। কে গো। 
উদয়াদিত্য। যাও যাও— গড়ে ছুটে যাও— মহারাজকে সাবধান করে দাও। 
মুক্তিয়ার। বাঁধো ওকে। 
[ পথিক গ্রেপ্তার 

    
    

    
    
    

  

