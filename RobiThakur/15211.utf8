

  
    নিন্দাতত্ত্ব ১
                
    
    








  
  

        

      রবীন্দ্র রচনাবলী (:)
    
 
    
    নিন্দাতত্ত্ব ১
    
    
    নিন্দাতত্ত্ব
 
নিন্দা কাকে বলে জিজ্ঞাসা করলেই লোকে বলে পরের নামে দোষারোপ করাকে নিন্দা বলে। লোকে তাই বলে বটে কিন্তু লোকে তাই মনে করে না। কে এমন আছে বলো দেখি যে সে তার জীবনের প্রতিদিনই পরের নামে দোষারোপ না করে? পর যত দিন দোষ করতে ক্ষান্ত না হবে তত দিন দোষারোপের মুখ বন্ধ হবে না। যে হিসেবে সকল মানুষই স্বার্থপর সে হিসেবে সকল মানুষই নিন্দুক। প্রতি মানুষের জীবনের সমস্ত কাজ তুমি রাশীকৃত করে পরীক্ষা করে দেখো দেখবে যে খনিতে জন্মেছে তার গায়ে তার মাটি লেগে থাকবেই থাকবে। স্বার্থ যখন স্বার্থপরতার সাধারণ সীমা ছাপিয়ে  ওঠে তখনই আমরা তাকে স্বার্থপরতা বলি। নিন্দাও ঠিক তাই। 
যদি বল যে মিথা দোষারোপ করাকেই নিন্দা বলে তা হলে নিন্দার অর্থ অসম্পূর্ণ থেকে যায় মিথ্যা নিন্দা নিন্দার একটা অংশ মাত্র। কে না জানে এমন অনেক সময় আসে যখন পরনিন্দা শোনবার কষ্ট আমাদের নীরবে ধৈর্য ধরে সহ্য করতে হয় কেননা আমাদের কোনো কথা বলবার থাকে না নিন্দুক ব্যক্তি প্রতি মুহূর্তে বলছে ‘সত্য কথা বলছি তার আর কী’  কিন্তু সে সহস্র সত্য কথা বলুকনা কেন তবুও নিন্দুক বলে তার উপর কেমন এক প্রকার ঘৃণা জন্মে। 
কিন্তু কেন? সত্যি কথা বলছে তবু কেন তাকে নিন্দুক বল? তার একটা কারণ আছে। সত্য হোক মিথ্যা হোক আমরা উদ্দেশ্য বুঝে নিন্দার নিন্দা করি। সকলেই স্বীকার করেন পরের প্রশংসা করা মাত্রকেই খোশামোদ বলে না। যখন কারও সদ্‌গুণ দেখে আমাদের উচ্ছ্বসিত হৃদয় থেকে প্রশংসা বেরোয় তখন অবিশ্যি তাকে কেউ খোশামোদ বলে না। কিন্তু যখন তুমি তোমার নিজের স্বার্থ বা অন্য কোনো উদ্দেশ্য সাধনের জন্য প্রশংসা কর সে প্রশংসা সত্য হলেও তাকে খোশামোদ বলে। নিন্দার সম্বন্ধেও ঠিক এই কথাগুলি খাটে। তুমি একজনের কুকার্য দেখে ঘৃণায় অভিভূত হয়ে যদি বজ্রকণ্ঠে তার বিরুদ্ধে তোমার স্বর উত্থাপন কর তা হলে নিন্দিত ব্যক্তি ছাড়া আর কেউ তোমাকে নিন্দুক বলবে না। কিন্তু যখন দেখছি নিন্দা করতে আমোদ পাচ্ছ বলে তুমি নিন্দা করছ কাল যদি পৃথিবীতে সমস্ত কুকার্য রহিত হয় তা হলে তোমার জীবনের সুখের একটা উপাদান বিনষ্ট হয় তা হলে তুমিও হয়তো অকাতরে তাদের সঙ্গে সহমরণে যাবার আয়োজন করতে পারো তখন তুমি যুধিষ্ঠিরের চেয়ে সত্যবাদী হওনাকেন নিন্দুক বলে আমি তোমার সঙ্গে কথাবার্তা রহিত করি। যখন তুমি সত্য কথা বলবার জন্য নিন্দা কর না কেবল নিন্দা করবার জন্য সত্য কথা বল তখন তোমার সে সত্য কথা নীতির বাজারে মিথ্যা কথার সমান দরেই প্রায় বিক্রি হবে। অতএব নিন্দার যদি একটা বাঁধাবাঁধি ব্যাখ্যা স্থির করতে যাও তা হলে বলা যেতে পারে যে বিনা উদ্দেশ্যে বা হীন উদ্দেশ্যে পরের নামে সত্য বা মিথ্যা দোষারোপ করাকে নিন্দা বলে। 
পরের নামে দোষারোপ করতে ও পরের নিন্দা শুনতে সাধারণত লোকের কেন অত ভালো লাগে? একএক সময়ে ভেবে দেখতে গেলে আশ্চর্য হতে হয়। মানুষের মনে সৌন্দর্যপ্রিয়তা সর্বদাই জেগে রয়েছে। বীভৎসআবর্জনারাশি দেখতে তো আমাদের আমোদ বোধ হয় না তবে পরের নিন্দে শুনতে কেন অত তৃপ্তি? অনেক দূর পর্যন্ত অনুসন্ধান করে এর মূল দেখতে গেলে আত্মশ্লাঘায় গিয়ে পৌঁছিতে হয়। নিন্দে শুনলে অলক্ষিত ভাবে আমাদের মনে হয় যে আমি হলে এ কাজটা করতেম না কিংবা আমি যে দোষ করে থাকি অমুক লোকেরও তা আছে অমুক লোকের চেয়ে আমি ভালো কিংবা আমি একলাই কেবল দোষী নই এই দুটো কথা অজ্ঞাতসারে আমাদের মনে এক প্রকার গর্বমিশ্রিত তৃপ্তি জন্মিয়ে দেয়। সকল মানুষের মনেই সৌন্দর্যপ্রিয়তার ভাব রয়েছে বটে কিন্তু শিক্ষা ও চর্চায় যে তার উন্নতি হয় সে বিষয়ে তো আর কোনো সন্দেহ নেই। তুমি হয়তো চর্মচক্ষে একটা কুশ্রী জিনিস দেখতে পার না কিন্তু তোমার হয়তো সৌন্দর্যপ্রিয়তা এত দূর প্রস্ফুটিত হয় নি যে কুগুণ কুনীতির মতো একটা নিরাকার পদার্থের অসৌন্দর্য বা 

    
    

    
    
    

  

