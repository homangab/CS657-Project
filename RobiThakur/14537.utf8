

  
    কড়ি ও কোমল  সংযোজন ১৩
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  সংযোজন ১৩
    
    
    কড়ি ও কোমল
আমি বাপু ভালোমানুষ 

মুখে নেইকো রা । 
ঘরের কোণে বসে বসে 

গোঁফে দিচ্ছি তা । 
আমি যত গোলে পড়ি 

শুনি নানান বাক্যি । 
খোঁড়ার পা যে খানায় পড়ে 

আমিই তাহার সাক্ষী । 
আমি কারো নাম করি নি 

তবু ভয়ে মরি । 
তুই পাছে নিস গায়ে পেতে 

সেইটো বড়ো ডরি 
কথা একটা উঠলে মনে 

ভারি তোরা জ্বালাস । 
আমি বাপু আগে থাকতে 

বলে হলুম খালাস 


পত্র 
শ্রীমান্‌ দামু বসু এবং চামু বসু 

সম্পাদক সমীপেষু । 
দামু বোস আর চামু বোসে 

কাগজ বেনিয়েছে 
বিদ্যেখানা বড্ড ফেনিয়েছে 

(আমার দামু আমার চামু) 
 
কোথায় গেল বাবা তোমার 

মা জননী কই 
সাতরাজারধন মানিক ছেলের 

মুখে ফুটছে খই 

(আমার দামু আমার চামু) 
 



    
    

    
    
    

  

