

  
    বাঙালি কবি নয় ৫
                
    
    








  
  

        

      রবীন্দ্র রচনাবলী (:)
    
 
    
    বাঙালি কবি নয় ৫
    
    
    বাঙালি কবি নয়

ভাব দেখিতে পায় না। তথাপি যদি বল বালকেরা কবি অর্থাৎ বালকদের হৃদয়ে বয়স্কদের অপেক্ষা কবিতা আছে তবে নিতান্ত বালকের মতো কথা বলা হয়। প্রাচীন কালে অনেক ভালো কবিতা রচিত হইয়া গিয়াছে বলিয়াই বোধ হয় এই মতের সৃষ্টি হইয়া থাকিবে যে অশিক্ষিত ব্যক্তিরা বিশেষ রূপে কবি। তুমি বলো দেখি ওটাহিটি দ্বীপবাসী বা এস্কুইমোদের ভাষায় কয়টা পাঠ্য কবিতা আছে? এমন কোন্‌ জাতির মধ্যে ভালো কবিতা আছে যে জাতি সভ্য হয় নাই? যখন রামায়ণ মহাভারত রচিত হইয়াছিল তখন প্রাচীনকাল বটে কিন্তু অশিক্ষিত কাল কি? রামায়ণ মহাভারত পাঠ করিয়া কাহারও মনে কি সে সন্দেহ উপস্থিত হইতে পারে? ঊনবিংশ শতাব্দীতে যে মহা মহা কবিরা ইংলন্ডে জন্মগ্রহণ করিয়াছেন তাঁহাদের কবিতায় কি ঊনবিংশ শতাব্দীর প্রভাব লক্ষিত হয় না?  কহেন “                               ” 
অনেকে যে কল্পনা করেন যে অশিক্ষিত অবস্থায় কবিত্বের বিশেষ স্ফূর্তি হয় তাহার একটি কারণ এই বোধ হয় যে তাঁহারা মনে করেন যে একটি বস্তুর যথার্থ স্বরূপ না জানিলে তাহাতে কল্পনার বিচরণের সহস্র পথ থাকে। সত্য একটি মাত্র মিথ্যা অগণ্য। অতএব মিথ্যায় কল্পনার যেরূপ উদর পূর্তি হয় সত্যে সেরূপ হয় না। পৃথিবীতে অখাদ্য যত আছে তাহা অপেক্ষা খাদ্য বস্তু অত্যন্ত পরিমিত। একটি খাদ্য যদি থাকে তো সহস্র অখাদ্য আছে। অতএব এমন মত কি কোনো পণ্ডিতের মখে শুনিয়াছ যে অখাদ্য বস্তু আহার না করিলে মনুষ্য বংশ ধ্বংস হইবার কথা? 
প্রকৃত কথা এই যে সত্যে যত কবিতা আছে মিথ্যায় তেমন নাই। শত সহস্র মিথ্যার দ্বারে দ্বারে কল্পনা বিচরণ করিতে পারে কিন্তু এক মুষ্টি কবিতা সঞ্চয় করিতে পারে কি না সন্দেহ কিন্তু একটি সত্যের কাছে যাও তাহার দশগুণ অধিক কবিতা পাও কি না দেখো দেখি? কেনই বা তাহার ব্যতিক্রম হইবে বলো? আমরা তো প্রকৃতির কাছেই কবিতা শিক্ষা করিয়াছি প্রকৃতি কখনো মিথ্যা কহেন না। আমরা কি কখনো কল্পনা করিতে পারি যে লোহিত বর্ণ ঘাসে আমাদের চক্ষু জুড়াইয়া যাইতেছে? বলো দেখি পৃথিবী নিশ্চল রহিয়াছে ও আকাশে অগণ্য তারকারাজি নিশ্চল ভাবে খচিত রহিয়াছে ইহাতে অধিক কবিত্ব কি সমস্ত তারকা নিজের পরিবার লইয়া ভ্রমণ করিতেছে–তাহাতে অধিক কবিত্ব এমনি তাহাদের তালে তালে পদক্ষেপ যে এক জন জ্যোতির্বিদ্‌ বলিয়া দিতে পারেন কাল যে গ্রহ অমুক স্থানে ছিল আজ সে কোথায় আসিবে? প্রথম কথা এই যে আমাদের কল্পনা প্রকৃতি অপেক্ষা কবিত্বপূর্ণ বস্তু সৃজন করিতে অসমর্থ দ্বিতীয় কথা এই যে আমরা যে অবস্থার মধ্যে জন্মগ্রহণ করিয়াছি তাহার বহির্ভূত সৌন্দর্য অনুভব করিতে পারি না। 
অনেক মিথ্যা কবিতায় আমাদের মিষ্ট লাগে। তাহার কারণ এই যে যখন সেগুলি প্রথম লিখিত হয় তখন তাহা সত্য মনে করিয়া লিখিত হয় ও সেই অবধি বরাবর সত্য বলিয়া চলিয়া আসিতেছে। আজ তাহা আমি মিথ্যা বলিয়া জানিয়াছি অর্থাৎ জ্ঞান হইতে তাহাকে দূর করিয়া তাড়াইয়া দিয়াছি কিন্তু হৃদয়ে সে এমনি শিকড় বসাইয়াছে যে সেখানে হইতে তাহাকে উৎপাটন করিবার জো নাই। আমি কবি যে ভূত বিশ্বাস না করিয়াও ভূতের বর্ণনা করি তাহার তাৎপর্য কী? তাহার অর্থ এই যে ভূত বস্তুত সত্য না হইলেও আমাদের হৃদয়ে সে সত্য। ভূত আছে বলিয়া কল্পনা করিলে যে আমাদের মনের কোন্‌খানে আঘাত লাগে কত কথা জাগিয়া উঠে অন্ধকার বিজনতা শ্মশান এক অলৌকিক পদার্থের নিঃশব্দ অনুসরণ ছেলেবেলাকার কত কথা মনে উঠে এসকল সত্য যদি কবি না দেখেন তো কে দেখিবে? 
সত্য এক হইলেও যে দশজন কবি সেই এক সত্যের মধ্যে দশ প্রকার বিভিন্ন কবিতা দেখিতে পাইবেন না তাহা তো নহে। এক সূর্যকিরণে পৃথিবীতে কত বিভিন্ন বস্তু বিভিন্ন বর্ণ ধারণ করিয়াছে দেখো দেখি। নদী যে বহিতেছে এই সত্যটুকুই কবিতা নহে। কিন্তু এই বহামানা নদী দেখিয়া আমাদের হৃদয়ে যে ভাব বিশেষের জন্ম হয় সেই সত্যই যথার্থ কবিতা। এখন বলো দেখি এক নদী 
 
    
    

    
    
    

  

