

  
    নৃত্যনাট্য চিত্রাঙ্গদা২ ৯
                
    
    








  
  

        

      রবীন্দ্র রচনাবলী (:)
    
 
    
    নৃত্যনাট্য চিত্রাঙ্গদা২ ৯
    
    
    নৃত্যনাট্য চিত্রাঙ্গদা



এই বাতাসে 

যেন উতলা অপ্সরীর উত্তরীয় 


করে রোমাঞ্চ দান  

দূর সিন্ধুতীরে কার মঞ্জীরে 


গুঞ্জরতান ॥ 


সখীদের প্রতি 


 
দে তোরা আমায় নূতন ক'রে দে 


নূতন আভরণে । 

হেমন্তের অভিসম্পাতে 


রিক্ত অকিঞ্চন কাননভূমি  

বসন্তে হোক দৈন্যবিমোচন 


নব লাবণ্যধনে । 

শূন্য শাখা লজ্জা ভুলে যাক 


পল্লবআবরণে । 


সখীগণ।   বাজুক প্রেমের মায়ামন্ত্রে 



পুলকিত প্রাণের বীণাযন্ত্রে 

চিরসুন্দরের অভিবন্দনা । 

আনন্দচঞ্চল নৃত্য অঙ্গে অঙ্গে বহে যাক 


হিল্লোলে হিল্লোলে  

যৌবন পাক সম্মান 

বাঞ্ছিতসম্মিলনে ॥ 


[সকলের প্রস্থান 
অর্জুনের প্রবেশ ও ধ্যানে উপবেশনতাঁকে প্রদক্ষিণ ক'রে চিত্রাঙ্গদার নৃত্য 
চিত্রাঙ্গদা।     আমি তোমারে করিব নিবেদন



আমার হৃদয় প্রাণ মন 


অর্জুন।      আমি তোমারে করিব নিবেদন


বরণযোগ্য নহি বরাঙ্গনে  

ব্রহ্মচারী ব্রতধারী । 




    
    

    
    
    

  

