

  
    চিত্রাঙ্গদা - ৬,  ২৫
                
    
    








  
  

        

      রবীন্দ্র রচনাবলী (://.-..)
    
 -->
    
    চিত্রাঙ্গদা - ৬,  ২৫
    
    
    চিত্রাঙ্গদা

তব পক্ষ-সমীরণে হুহু করি কোথা
                  যেতেছে উড়িয়া চ্যুত পল্লবের মতো।
                  হর্ষ-অচেতন বর্ষ শেষ হয়ে এল।


৬
 অরণ্যে অর্জুন 

অর্জুন।&;&;&;&;          আমি যেন পাইয়াছি, প্রভাতে জাগিয়া


ঘুম হতে, স্বপ্নলব্ধ অমূল্য রতন।
                   রাখিবার স্থান তার নাহি এ ধরায়;
                   ধরে রাখে এমন কিরীট নাই কোথা,
                   গেঁথে রাখে হেন সূত্র নাই, ফেলে যাই
                   হেন নরাধম নহি; তারে লয়ে তাই
                   চিররাত্রি চিরদিন ক্ষত্রিয়ের বাহু
                 বদ্ধ হয়ে পড়ে আছে কর্তব্যবিহীন।


 চিত্রাঙ্গদার প্রবেশ

চিত্রাঙ্গদা।&;&;&;&;       কী ভাবিছ।
&;&;&;&;অর্জুন।&;&;&;&;&;&;&;&;&;&;&;&;&;&;                       ভাবিতেছি মৃগয়ার কথা।


ওই দেখো বৃষ্টিধারা আসিয়াছে নেমে
                   পর্বতের ’পরে; অরণ্যেতে ঘনঘোর
                   ছায়া; নির্ঝরিণী উঠেছে  দুরন্ত হয়ে,
                   কলগর্ব-উপহাসে তটের তর্জন
                   করিতেছে অবহেলা; মনে পড়িতেছে
                   এমনি বর্ষার দিনে পঞ্চ ভ্রাতা মিলে
                   চিত্রক-অরণ্যতলে যেতেম শিকারে।
                   সারাদিন রৌদ্রহীন স্নিগ্ধ অন্ধকারে
                   কাটিত উৎসাহে ; গুরুগুরু মেঘমন্দ্রে
                   নৃত্য করি উঠিত হৃদয়; ঝরঝর
                   বৃষ্টিজলে, মুখর নির্ঝরকলোল্লাসে
                   সাবধান পদশব্দ শুনিতে পেত না 


    
    

    
    
    

  

