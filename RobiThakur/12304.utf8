

  
    পরিশেষ  সান্ত্বনা ২
                
    
    








  
  

        

      রবীন্দ্র রচনাবলী (:)
    
 
    
    পরিশেষ  সান্ত্বনা ২
    
    
    পরিশেষ 


কে পারে তা করিতে বহন  

মুক্ত হয়ে কে পারে তা করিতে গ্রহণ । 

গতিহীন আর্ত অক্ষমের তরে 
 কোন্‌
করুণার স্বর্গে মন মোর দয়া ভিক্ষা করে 

ঊর্ধ্বে বাহু তুলি । 
 কে বন্ধু
রয়েছ কোথা  দাও দাও খুলি 

পাষাণকারার দ্বার — 

যেথায় পুঞ্জিত হল নিষ্ঠুরের অত্যাচার  

বঞ্চনা লোভীর  

যেথায় গভীর 
 মর্মে উঠে
বিষাইয়া সত্যের বিকার । 

আমিত্ববিমুগ্ধ মন যে দুর্বহ ভার 
 আপনার
আসক্তিতে জমায়েছে আপনার'পরে  
 নির্মম
বর্জনশক্তি দাও তার অন্তরে অন্তরে । 

 আমার বাণীতে দাও সেই সুধা 
 যাহাতে
মিটিতে পারে আত্মার গভীরতম ক্ষুধা । 
 

হেনকালে সহসা আসিল কানে 
 কোন্‌ দূর
তরুশাখে শ্রান্তিহীন গানে 

অদৃশ্য কে পাখি 

বার বার উঠিতেছে ডাকি । 
 কহিলাম তারে
 ‘ ওগো  তোমার কণ্ঠেতে আছে আলো  

অবসাদআঁধার ঘুচালো । 

তোমার সহজ এই প্রাণের প্রোল্লাস 

সহজেই পেতেছে প্রকাশ । 

আদিম আনন্দ যাহা এ বিশ্বের মাঝে  

যে আনন্দ অন্তিমে বিরাজে  

যে পরম আনন্দলহরী 
 যত দুঃখ যত
সুখ নিয়েছে আপনামাঝে হরি  

আমারে দেখালে পথ তুমি তারি পানে 

এই তব অকারণ গানে । ' 
    
    

    
    
    

  

