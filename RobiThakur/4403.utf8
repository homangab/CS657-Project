

  
    নটরাজ- শরতের ধ্যান, ২৫
                
    
    








  
  

        

      রবীন্দ্র রচনাবলী (://.-..)
    
 -->
    
    নটরাজ- শরতের ধ্যান, ২৫
    
    
    নটরাজ
শরৎ আজি শুভ্র আলোকেতে 

  মন্ত্র দিল পড়ি , 

ভুবন তাই শুনিল কান পেতে 

  বাজে ছুটির ঘড়ি । 

কাশের বনে হাসির লহরীতে 
বাজিল ছুটি মর্মরিত গীতে ,— 
ছুটির ধ্বনি আনিল মোর চিতে 

  পথিক বন্ধুরে । 

শরৎ ডাকে ঘর-ছাড়ানো ডাকা 

  কাজ-খোওয়ানো সুরে । 



শরতের ধ্যান
গান 

  আলোর অমল কমলখানি 
  
    
      কে ফুটালে , 
    
  
  নীল আকাশের ঘুম ছুটালে । 
  সেই তো তোমার পথের বঁধু 
  
    
      সেই তো । 
    
  
  দূর কুসুমের গন্ধ এনে খোঁজায় মধু — 
  
    
      এই তো । 
    
  

&; 
আমার মনের ভাবনাগুলি 
বাহির হল পাখা তুলি , 
ঐ কমলের পথে তাদের 

  সেই জুটালে । 

&; 

  সেই তো তোমার পথের বঁধু 
  
    
      সেই তো । 
    
  
  এই আলো তার এই তো আঁধার 
  
    
      এই আছে এই নেই তো । 
    
  

&; 

    
    

    
    
    

  

