

  
    আরোগ্য - ১৯
                
    
    








  
  

        

      রবীন্দ্র রচনাবলী (://.-..)
    
 -->
    
    আরোগ্য - ১৯
    
    
    ১৯

দিদিমণি — 
অফুরান সান্ত্বনার খনি । 
কোনো ক্লান্তি কোনো ক্লেশ 
মুখে চিহ্ন দেয় নাই লেশ । 
কোনো ভয় কোনো ঘৃণা কোনো কাজে কিছুমাত্র গ্লানি 
সেবার মাধুর্যে ছায়া নাহি দেয় আনি । 
এ অখণ্ড &; প্রসন্নতা ঘিরে তারে রয়েছে উজ্জ্বলি , 
রচিতেছে শান্তির মণ্ডলী ; 
ক্ষিপ্র হস্তক্ষেপে 
চারি দিকে স্বস্তি দেয় ব্যেপে ; 
আশ্বাসের বাণী সুমধুর 
অবসাদ করি দেয় দূর । 
এ স্নেহমাধুর্যধারা 
অক্ষম রোগীরে ঘিরে আপনার রচিছে কিনারা ; 
অবিরাম পরশ চিন্তার 
বিচিত্র ফসলে যেন উর্বর করিছে দিন তার । 
এ মাধুর্য করিতে সার্থক 
এতখানি নির্বলের ছিল আবশ্যক । 
অবাক হইয়া তারে দেখি , 
রোগীর দেহের মাঝে অনন্ত শিশুরে দেখেছে কি । 


    
    

    
    
    

  

