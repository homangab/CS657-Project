

  
    কবিতা    অভিলাষ২
                
    
    








  
  

        

      রবীন্দ্র রচনাবলী (:)
    
 
    
    কবিতা    অভিলাষ২
    
    
    কবিতা

রণক্ষেত্রে মৃত্যুর বিকট মূর্তি মাঝে  
শমনের দ্বার সম কামানের মুখে । 



৬

ওই দেখো পুস্তকের প্রাচীর মাঝারে 
দিন রাত্রি আর স্বাস্থ্য করিতেছে ব্যয় । 
পহুঁছিতে তোমার ও দ্বারের সম্মুখে 
লেখনীরে করিয়াছে সোপান সমান । 



৭

কোথায় তোমার অন্ত রে দুরভিলাষ 
‘ স্বর্ণঅট্টালিকা মাঝে ?' তা নয় তা নয় । 
‘ সুবর্ণখনির মাঝে অন্ত কি তোমার ?' 
তা নয়  যমের দ্বারে অন্ত আছে তব । 



৮

তোমার পথের মাঝে  দুষ্ট অভিলাষ  
ছুটিয়াছে মানবেরা সন্তোষ লভিতে । 
নাহি জানে তারা ইহা নাহি জানে তারা  
তোমার পথের মাঝে সন্তোষ থাকে না 



৯

নাহি জানে তারা হায় নাহি জানে তারা 
দরিদ্র কুটির মাঝে বিরাজে সন্তোষ । 
নিরজন তপোবনে বিরাজে সন্তোষ । 
পবিত্র ধর্মের দ্বারে সন্তোষ আসন । 




    
    

    
    
    

  

