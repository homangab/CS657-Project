

  
    হাতে কলমে ৫
                
    
    








  
  

        

      রবীন্দ্র রচনাবলী (:)
    
 
    
    হাতে কলমে ৫
    
    
    হাতে কলমে
 
হইতে একজন বক্তা আসিয়া অত্যন্ত ঊর্ধ্বকণ্ঠে বলিতেছেন তাহাই মনে করা উচিত। আমাকে যদি একজন ইংরাজ পথে অন্যায় প্রহার করে তবে সেই বক্তাই পাশ কাটাইয়া চলিয়া যান। সে সময়ে কি আমরা আমাদের স্বদেশের কোনো লোকের সাহায্য প্রত্যাশা করি স্বদেশীয়দের মধ্যে আমরা যেমন অসহায় এমন আর কোথাও নহি এইজন্যই বলিতেছি যদি স্বদেশপ্রেম শিক্ষা দিতে হয় তবে সে পিতামহদের নাম উল্লেখ করিয়া সিন্ধু হইতে ব্রহ্মপুত্র বিকম্পিত করিয়া  করিয়া বেড়াইলে হইবে না হাতে কলমে একএকজন করিয়া স্বদেশীয়ের সাহায্য করিতে হইবে। যে কৃষক নাগরিক মহাশয়ের উদ্দীপক বক্তৃতা ও জাতীয় সংগীত শুনিয়া প্রথমে হাঁ করিয়াছিল তাহার পর হাই তুলিয়াছিল তাহার পরে চোখ বুজিয়া ঢুলিয়াছিল ও অবশেষে বাড়ি ফিরিয়া গিয়া স্ত্রীকে সংবাদ দিয়াছিল যে কলিকাতার বাবু সত্যিপীরের গান করিতে আসিয়াছেন সেই যখন বিপদের সময় অকূলপাথারে ডুবিবার সময় দেখিবে তাহার স্বদেশীয় দক্ষিণ হস্ত প্রসারণ করিয়া তাহাকে উদ্ধার করিতে আসিয়াছেন তখন তাহার যে শিক্ষা হইবে সে শিক্ষার কোনো কালে বিনাশ নাই। আমাদের সন্তানরা যখন দেখিবে চারি দিকে স্বদেশীয়েরা স্বদেশীয়ের সাহায্য করিতেছে তখন কি আর স্বদেশপ্রেম নামক কথাটা তাহাদিগকে ইংরাজের গ্রনথ হইতে শিখিতে হইবে। তখন সেই ভাব তাহারা পিতার কাছে শিখিবে মাতার কাছে শিখিবে ভ্রাতাদের কাছে শিখিবে সঙ্গীদের কাছে শিখিবে। কাজ দেখিয়া শিখিবে কথা শুনিয়া শিখিবে না তখন আমাদের দেশের সম্ভ্রম রক্ষা হইবে আমাদের আত্মমর্যাদা বৃদ্ধি পাইবে তখন আমরা স্বদেশে বাস করিব স্বজাতিকে ভাই বলিব। আজ আমরা বিদেশে আছি বিদেশীয়দের হাজতে আছি আমাদের সম্ভ্রমই বা কী আস্ফালনই বা কী আমাদের স্বজাতি যখন আমাদিগকে স্বজাতি বলিয়া জানে না তখন কাহার কাছে কোন্‌ চুলায় আমরা '' করিতে যাইব। 
তবে  করিতে যাইব কি ইংরাজের কাছে আমরা পথে সসংকোচে ইংরাজকে পথ ছাড়িয়া দিই আফিসে ইংরাজ প্রভুর গালাগালি ও ঘৃণা সহ্য করি ইংরাজের গৃহে গিয়া জোড়া হস্তে তাহাকে মা বাপ বলিয়া তাহার নিকটে উমেদারি করি ও তাহার খানসামা রসুলবক্সকে সেলাম করিয়া খাঁসাহেব বলিয়া চাচা বলিয়া খুশি করি ইংরাজ আমাদিগকে সরকারি বাগানের বেঞ্চিতে বসিতে দেখিলে ঘাড় ধরিয়া উঠাইয়া দিতে চায় ইংরাজ তাহাদের ক্লবে আমাদিগকে প্রবেশ করিতে দিতে চায় না ইংরাজ রেলগাড়িতে তাহাদের বসিবার আসন স্বতন্ত্র করিয়া লইতে চায়  শব্দে ইংরাজ ইংরাজকে বোঝে ও ব্যাবু অর্থে মসীজীবী ভীরু দাসকে বোঝে ইংরাজ আমাদের প্রাণ তাহাদের আহার্য পশুর প্রাণ অপেক্ষা শ্রেষ্ঠ বিবেচনা করে না ইংরাজ আমাদের গৃহে আসিয়া আমাদিগকে অপমান করিয়া যায় আমরা তাহার প্রতিবিধান করিতে পারি না সেই ইংরাজের কাছে আমরা  করিতে যাইব যে তোমরা আমাদিগকে তোমাদের সমকক্ষ আসন দাও মনে করি কেবলমাত্র আমাদের হাঁক শুনিয়া তাহারা ত্রস্ত হইয়া তাহাদের নিজের আসন তৎক্ষণাৎ ছাড়িয়া দিবে কেতাবে পড়িয়াছি ইংরাজেরা স্বদেশে কী করিয়া  করে মনে করি তবে আর কী আমরাও ঠিক অমনি করিব ফলও ঠিক সেইরূপ হইবে কিন্তু একটা  সিংহচর্ম পরিলেই কি ক্ষুরের জায়গায় নখ উঠিবার সম্ভাবনা আছে গল্প আছে একটা গোরু রোজ তাহার গোয়াল হইতে দেখিত তাহার মনিবের কুকুরটি লম্ফ ঝম্প করিয়া ল্যাজ নাড়িয়া মনিবের কোলের উপর দুই পা তুলিয়া দিত এবং পরমাদরে প্রভুর পাত হইতে খাদ্যদ্রব্য খাইতে পাইত গোরুটা অনেক দিন ভাবিয়া অনেক খড়ের আঁটি নীরবে চর্বণ করিয়া স্থির করিল মনিবের পাত হইতে দুইএক টুকরা সুস্বাদু প্রসাদ পাইবার পক্ষে এই চরণ উত্থাপন এবং সঘনে লাঙ্গুল ও লোলজিহ্বা আন্দোলনই প্রকৃত   এই স্থির করিয়া সে তাহার দড়িদড়া ছিঁড়িয়া ল্যাজ নাড়িয়া মনিবের কোলের উপরে লম্ফঝম্প আরম্ভ করিল। কুকুরের সহিত তাহার ব্যবহার সমস্ত অবিকল মিলিয়াছিল কিন্তু আশ্চর্যের বিষয় এই যে তথাপি গোষ্ঠবিহারীকে নিরাশ হইয়া অবিলম্বে গোয়ালঘরে ফিরিয়া যাইতে হইয়াছিল। কিঞ্চিৎ আহার হইয়াছিল বটে কিন্তু সেই বাহ্যিক আহারে পেট না ফুলিয়া পিঠ ফুলিয়া উঠিয়াছিল। আমরাও করি বাহ্যিক পিটথাবড়াও খাই কিন্তু তাহাতে কি পেট ভরে? আর ইংরাজের সমকক্ষ হইবার জন্য ইংরাজের কাছে হাতজোড় করিতে যাওয়া 

    
    

    
    
    

  

