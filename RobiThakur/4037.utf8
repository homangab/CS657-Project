

  
    পূজা  দুঃখ২০১
                
    
    








  
  

        

      রবীন্দ্র রচনাবলী (:)
    
 
    
    পূজা  দুঃখ২০১
    
    
    পূজা

২০১
 আমার সকল  দুখের প্রদীপ  জ্বেলে দিবস গেলে  করব নিবেদন–
আমার ব্যথার পূজা হয় নি সমাপন॥
   যখন  বেলাশেষের ছায়ায় পাখিরা  যায় আপন কুলায়মাঝে
সন্ধ্যাপূজার ঘন্টা যখন বাজে
   তখন  আপন শেষ শিখাটি  জ্বালবে এ  জীবন–
আমার ব্যথার পূজা হবে সমাপন॥
   অনেক  দিনের অনেক কথা ব্যাকুলতা  বাঁধা বেদনডোরে
মনের মাঝে উঠেছে আজ ভ’রে।
   যখন  পূজার  হোমানলে উঠবে  জ্বলে একে একে  তারা
আকাশপানে ছুটবে বাঁধনহারা
   অস্তরবির  ছবির সাথে মিলবে আয়োজন–
আমার ব্যথার পূজা হবে সমাপন॥


    
    

    
    
    

  

