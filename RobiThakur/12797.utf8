

  
    নৈবেদ্য - ৪৪
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৪৪
    
    
    ৪৪

মর্তবাসীদের তুমি যা দিয়েছ প্রভু , 
মর্তের সকল আশা মিটাইয়া তবু 
রিক্ত তাহা নাহি হয় । তার সর্বশেষ 
আপনি খুঁজিয়া ফিরে তোমারি উদ্দেশ । 
&; 
নদী ধায় নিত্যকাজে , সর্ব কর্ম সারি 
অন্তহীন ধারা তার চরণে তোমারি 
নিত্য জলাঞ্জলিরূপে ঝরে অনিবার । 
কুসুম আপন গন্ধে সমস্ত সংসার 
সম্পূর্ণ করিয়া তবু সম্পূর্ণ না হয় — 
তোমারি পূজায় তার শেষ পরিচয় । 
সংসারে বঞ্চিত করি তব পূজা নহে । 
&; 
কবি আপনার গানে যত কথা কহে 
নানা জনে লহে তার নানা অর্থ টানি , 
তোমা-পানে ধায় তার শেষ অর্থখানি । 


    
    

    
    
    

  

