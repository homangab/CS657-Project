

  
    যোগাযোগতৃতীয় অঙ্কতৃতীয় দৃশ্য ৪৪
                
    
    








  
  

        

      রবীন্দ্র রচনাবলী (:)
    
 
    
    যোগাযোগতৃতীয় অঙ্কতৃতীয় দৃশ্য ৪৪
    
    
    যোগাযোগ

 
চমকে উঠে 
 
মধুসূদন । কী বলছ স্বামী  প্রমাদ ? প্রমাদ ঘটেছে । 
নবীন । ভাষায় বলো প্রভু । 
বেঙ্কট । ভুলানি প্রভূতানি । 
নবীন । বুঝেছি । ভুল থাকে তো ওটা ফেলেই দাওনা । 
 
আঁক কষে 
 
বেঙ্কট । পঞ্চম বর্গঃ । 
আঙুলের পর্ব গুনতে গুনতে 
 
ক বর্গ  চ বর্গ  ট বর্গ  ত বর্গ  প বর্গ । পঞ্চম বর্ণ  প ফ ব ভ ম । 
মধুসূদন । বিদ্যেসাগরের বর্ণপরিচয় আওড়াতে শুরু করলে যে  একেবারে গোড়া থেকেই । তা হলে তো রাত পুইয়ে যাবে 
বেঙ্কট । পঞ্চাক্ষরকং । 
 
হাঁটু চাপড়ে 
 
নবীন । পঞ্চাক্ষর বুঝেছি দাদা । কী আশ্চর্য 
মধুসূদন । কী বুঝলে ? 
নবীন । পঞ্চম বর্গের পঞ্চম বর্ণ ম  তাকে নিয়ে পাঁচটা অক্ষর । মধুসূদন জন্মগ্রহের অদ্ভুত কৃপায় তিনটে পাঁচ এক জায়গায় এসে ঠেকেছে । এ'কে বলে পাঁচের ত্রিবেণীসংগম । কী বলো স্বামী ? 
 
গম্ভীরভাবে 
 
বেঙ্কট । ইত্যেব । 
 
নস্যগ্রহণ 
 
নবীন । দাদা  দেখলে কাণ্ড ? নামকরণ হয়েই গেছে ভৃগুমুনির খাতায় — সত্যযুগে — বাপমা তো উপলক্ষ । তপস্যার কী জোর বাস্‌ রে মনে করলে শরীর


    
    

    
    
    

  

