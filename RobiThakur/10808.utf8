

  
    খেয়া  সবপেয়েছি’র দেশ১
                
    
    








  
  

        

      রবীন্দ্র রচনাবলী (:)
    
 
    
    খেয়া  সবপেয়েছি’র দেশ১
    
    
    সবপেয়েছি’র দেশ

 সব  পেয়েছি’র দেশে কারো 

নাই রে কোঠাবাড়ি— 
 দুয়ার খোলা পড়ে আছে  

কোথায় গেল দ্বারী । 
 অশ্বশালায় অশ্ব কোথায়  

হস্তীশালায় হাতি  
 স্ফটিকদীপে গন্ধতৈলে 

জ্বালায় না কেউ বাতি । 
 রমণীরা মোতির সিঁথি 

পরে না কেউ কেশে  
 দেউলে নেই সোনার চূড়া 

সব  পেয়েছি’র দেশে । 
 
 পথের ধারে ঘাস উঠেছে 

গাছের ছায়াতলে  
 স্বচ্ছতরল স্রোতের ধারা 

পাশ দিয়ে তার চলে । 
 কুটিরেতে বেড়ার ’পরে 

 দোলে ঝুমকা  লতা  
 সকাল হতে মৌমাছিদের 

ব্যস্ত ব্যাকুলতা । 
 ভোরের বেলা পথিকেরা 

কী কাজে যায় হেসে  
 সাঁজে ফেরে বিনা  বেতন 

সব  পেয়েছি’র দেশে । 
 
 আঙিনাতে দুপুরবেলা 

মৃদুকরুণ গেয়ে 
 বকুলতলার ছায়ায় ব’সে 

চরকা কাটে মেয়ে । 


    
    

    
    
    

  

