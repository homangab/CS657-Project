

  
    খেয়া  নিরুদ্যম১
                
    
    








  
  

        

      রবীন্দ্র রচনাবলী (:)
    
 
    
    খেয়া  নিরুদ্যম১
    
    
    নিরুদ্যম


তখন  আকাশতলে ঢেউ তুলেছে 

পাখিরা গান গেয়ে । 

তখন পথের দুটি ধারে 

ফুল ফুটেছে ভারে ভারে  

মেঘের কোণে রঙ ধরেছে 

দেখি নি কেউ চেয়ে । 

মোরা  আপন মনে ব্যস্ত হয়ে 

চলেছিলেম ধেয়ে । 
 
 
    
মোরা  সুখের বশে গাই নি তো গান  

করি নি কেউ খেলা । 

চাই নি ভুলে ডাহিন  বাঁয়ে  

হাটের লাগি যাই নি গাঁয়ে  

হাসি নি কেউ  কই নি কথা  

করি নি কেউ হেলা । 

মোরা
 ততই বেগে চলেছিলেম 

যতই বাড়ে বেলা । 
 
শেষে
 সূর্য যখন মাঝ  আকাশে  

কপোত ডাকে বনে— 

তপ্ত হাওয়ায় ঘুরে ঘুরে 

শুকনো পাতা বেড়ায় উড়ে  


বটের তলে রাখালশিশু 

ঘুমায় অচেতনে  

আমি  জলের ধারে শুলেম এসে 

শ্যামল তৃণাসনে । 
 

আমার দলের সবাই আমার পানে 

চেয়ে গেল হেসে । 


    
    

    
    
    

  

