

  
    দ্রুত বুদ্ধি  ১
                
    
    








  
  

        

      রবীন্দ্র রচনাবলী (:)
    
 
    
    দ্রুত বুদ্ধি  ১
    
    
    দ্রুত বুদ্ধি

অসাধারণ বুদ্ধিমান লোকদের অনেকের সহসা নির্বোধ বলিয়া ভ্রম হইয়া থাকে । তাহার কারণ — বুঝিবার পদ্ধতিকে বুঝিবার ক্রমবিশিষ্ট সোপানগুলিকে অনেক বুঝা মনে করেন।  এই উভয়কে তাঁহারা স্বতন্ত্র করিয়া দেখিতে পারেন নাএকত্র করিয়া দেখেন । যাঁহাদের বুদ্ধি বিদ্যুতের মতো বজ্রবেগে যাঁহাদের মাথায় ভাব আসিয়া পড়েযাহাদের বুঝার সোপান দেখা যায় নাকঙ্কাল দেখা যায় নাইট ও মালমস‍্লাগুলা দেখা যায় না কেবল বুঝাটাই দেখা যায়সাধারণ লোকেরা তাঁহাদের নির্বোধ মনে করে কারণ তাহার তাঁহাদের বুঝাকে বুঝিতে পারে না । যাদুকরেরা যাহা করে তাহা যদি আস্তে আস্তে করেতাহারা প্রতি অঙ্গ যদি দেখাইয়া দেখাইয়া করে তবে দর্শক বেচারীরা সমস্ত বুঝিতে পারে। নহিলে তাহাদের ভেবাচেকা লাগিয়া যায় কিছুই আয়ত্ত করিতে পারে না ও সমস্ত ইন্দ্রজাল বলিয়া ঠাহরায় । অসাধারণ বুদ্ধির এক দোষ এই যে  সে বুঝিতে যেমন পারে বুঝাইতে তেমন পারে না । বুঝাইবে কিরূপে বল?  নিজে সে একটা বিষয় এত ভাল জানে ও এত সহজে জানে যে তাহাকেও আবার কি করিয়া সহজ করিতে হইবে ভাবিয়া পায় না । ইহারা আপনাকে অপেক্ষাকৃত নির্বোধ না করিয়া ফেলিলে অন্যকে বুঝাইতে পারে না । ইহাদের বুদ্ধি একটা সিদ্ধান্তে উপস্থিত হইবামাত্র আবার তাহাকে সেখান হইতে বলপূর্বক বাহির বরিয়া দিতে হয়  যে পথ দিয়া বিদ্যুৎবেগে সে সেই সিদ্ধান্তে উপস্থিত হইয়াছিল সেই পথ দিয়া অতি ধীরে ধীরে এক পা এক পা করিয়া তাহাকে ফিরাইয়া লইয়া যাইতে হয়  সে ব্যক্তি অভ্যাসদোষে মাঝে মাঝে ছুটিয়া চলিতে চায় অমনি তাহাকে পাক্‌ড়া করিয়া বলিতে হয় — “আস্তে”  কেহবা ইচ্ছা করিলে এইরূপ নির্বোধ হইতে পারে কেহবা পারে না । অনেকের বুদ্ধি কোনো মতেই রাশ মানে নাতাহাকে আস্তে চালাইবার সাধ্য নাই । এইরূপ লোকেদের নির্বোধ লোকেরা নির্বোধ মনে করে । যাহারা স্রোতের বিরুদ্ধে দাঁড়টানা নৌকায় যায় তাহারা প্রতি ঝাঁকানিতে প্রতি দাঁড়ের শব্দে বুঝিতে পারে যে নৌকা অগ্রসর হইতেছে । যাহারা পালের নৌকায় চলেতাহারা সকল সময়ে বুঝিতে পারে না নৌকা চলিতেছে কি না । 




    
    

    
    
    

  

