

  
    কড়ি ও কোমল  সংযোজন ১৬
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  সংযোজন ১৬
    
    
    কড়ি ও কোমল

(ওরে দামু ওরে চামু) 
 
মেড়ার মত লড়াই করে 

লেজের দিকটা মোটা  
দাপে কাঁপে থরথর 

হিঁদুয়ানির খোঁটা 

(আমার হিঁদু দামু চামু) 
 
দামু চামু কেঁদে আকুল 

কোথায় হিঁদুয়ানি 
ট্যাকে আছে গোঁজ ' যেথায় 

সিকি দুয়ানি । 

(থলের মধ্যে হিঁদুয়ানি) 
 
দামু চামু ফুলে উঠল 

হিঁদুয়ানি বেচে  
হামাগুড়ি ছেড়ে এখন 

বেড়ায় নেচে নেচে 

(ষেটের বাছা দামু চামু) 
 

আদর পেয়ে নাদুস নুদুস 

আহার করছে কসে  
তরিবৎটা শিখলে নাকো 

বাপের শিক্ষাদোষে 

(ওরে দামু চামু) 
 
এসো বাপু কানটি নিয়ে  

শিখবে সদাচার  
কানের যদি অভাব থাকে 

তবেই নাচার 

(হায় দামু হায় চামু) 
 

    
    

    
    
    

  

