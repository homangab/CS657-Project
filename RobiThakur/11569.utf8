

  
    সোনার তরী  ঝুলন৩
                
    
    








  
  

        

      রবীন্দ্র রচনাবলী (:)
    
 
    
    সোনার তরী  ঝুলন৩
    
    
    সোনার তরী


আবেশবশে । 

পরশ করিলে জাগে না সে আর  

কুসুমের হার লাগে গুরুভার  

ঘুমে জাগরণে মিশি একাকার 

নিশিদিবসে । 

বেদনাবিহীন অসাড় বিরাগ 

মরমে পশে 

আবেশবশে । 
 
 
ঢালি
 মধুরে মধুর
বধূরে আমার 

হারাই বুঝি  

পাই নে খুঁজি । 


বাসরের দীপ নিবে নিবে আসে — 

ব্যাকুল নয়নে হেরি চারি পাশে 

শুধু রাশি রাশি শুষ্ক কুসুম 

হয়েছে পুঁজি । 

অতল স্বপ্নসাগরে ডুবিয়া 

মরি যে যুঝি 

কাহারে খুঁজি । 
 
 
তাই

ভেবেছি আজিকে খেলিতে হইবে 

নূতন খেলা 

রাত্রিবেলা । 

মরণদোলায় ধরি রশিগাছি 

বসিব দুজনে বড়ো কাছাকাছি  

ঝঞ্ঝা আসিয়া অট্ট হাসিয়া 

মারিবে ঠেলা 

আমাতে প্রাণেতে খেলিব দুজনে 

ঝুলনখেলা 

নিশীথবেলা । 
 
 


    
    

    
    
    

  

