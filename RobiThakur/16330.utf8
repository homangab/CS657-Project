

  
    শৈশবসঙ্গীত  ছিন্ন লতিকা ১
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত  ছিন্ন লতিকা ১
    
    
    ছিন্ন লতিকা 
 
সাধের কাননে
মোর
রোপণ করিয়াছিনু
 একটি লতিকা সখি অতিশয় যতনে—
প্রতিদিন দেখিতাম
 কেমন সুন্দর ফুল১
 ফুটিয়াছে শত শত হাসিহাসিআননে।
প্রতিদিন
সযতনে
  ঢালিয়া দিতাম জল
 প্রতিদিন ফুল তুলে গাঁথিতাম মালিকা।
সোনার লতাটি
আহা
বন করেছিল আলো
 সে লতা ছিঁড়িতে আছে নিরদয় বালিকা?

কেমন বনের মাঝে
  আছিল মনের সুখে২
 গাঁঠে গাঁঠে শিরে শিরে জড়াইয়া পাদপে।
প্রেমের সে
আলিঙ্গনেস্নিগ্ধ
রেখেছিল তায়৩
 কোমল পল্লবদলে নিবারিয়া আতপে।
এত দিন ফুলে
ফুলে
ছিল ঢলঢল মুখ৪
 শুকায়ে গিয়াছে আজি সেই মোর লতিকা।৫
ছিন্নঅবশেষটুকু
এখনো জড়ানো বুকে—
 এ লতা ছিঁড়িতে আছে নিরদয় বালিকা?







পাঠান্তরː ১ নানাবরনের ফুল
 ২ ছিল সে মনের সুখে
 
 ৩ রেখেছিল স্নিগ্ধ
করি 
৪ ছিল হাসিহাসি মুখ
 
 ৫ শুকায়ে লুটায় ভূমে
আহা সেই লতিকা


    
    

    
    
    

  

