

  
    চণ্ডালিকা  দ্বিতীয় দৃশ্য ১০
                
    
    








  
  

        

      রবীন্দ্র রচনাবলী (:)
    
 
    
    চণ্ডালিকা  দ্বিতীয় দৃশ্য ১০
    
    
    চণ্ডালিকা


চাতক বিহ্বল–

বলে দাও জল দাও জল।

ভূমিতলে হারা উৎসের ধারা

অন্ধকারে

কারাগারে।

কার সুগভীর বাণী দিল হানি

কালো
শিলাতল–

বলে দাও জল দাও জল॥ স্বরলিপি [1]


মা। বাছা মন্ত্র করেছে কে তোকে

তোর পথচাওয়া মন টান দিয়েছে কে।

মন্ত্র করেছে কে তোকে॥ স্বরলিপি [2]

 প্রকৃতি।
সে যে পথিক আমার

হৃদয়পথের
পথিক আমার।

হায় রে আর সে তো এল না এল না

এ পথে এল না।

আর সে যে চাইল না জল।

আমার হৃদয় তাই হল মরুভূমি

শুকিয়ে গেল তার রস–

সে যে চাইল না চাইল না চাইল না জল॥ স্বরলিপি [3]


–

চক্ষে আমার তৃষ্ণা ওগো

তৃষ্ণা আমার বক্ষ জুড়ে।

চক্ষে আমার তৃষ্ণা।

আমি বৃষ্টিবিহীন বৈশাখী দিন

সন্তাপে প্রাণ যায় যায় যে পুড়ে।

ঝড় উঠেছে তপ্ত হাওয়ায় হাওয়ায়

মনকে সুদূর শূন্যে ধাওয়ায়–

অবগুণ্ঠন যায় যে উড়ে।

যে ফুল কানন করত আলো

কালো হয়ে সে শুকালো–

কালো– কালো হয়ে সে শুকালো হায়।

ঝর্নারে কে দিল বাধা–



    
    

    
    
    :[1] :160533318_28
[2] :160533318_29
[3] :160533318_30


  

