

  
    যোগাযোগচতুর্থ অঙ্কপ্রথম দৃশ্য ৫৫
                
    
    








  
  

        

      রবীন্দ্র রচনাবলী (:)
    
 
    
    যোগাযোগচতুর্থ অঙ্কপ্রথম দৃশ্য ৫৫
    
    
    যোগাযোগ


ফুরালো পরীক্ষার এই পালা  

পার হয়েছি আমি অগ্নিদহনজ্বালা । । 

মা গো মা  মা গো মা  
এবার তুমিই জাগো মা  

তোমার কোলে উজাড় করে দেব অপমানের ডালা । 

তোমার শ্যামল আঁচলখানি 
আমার অঙ্গে দাও মা  টানি  

আমার বুকের থেকে লও খসিয়ে নিঠুর কাঁটার মালা । 


মা গো মা । । 


কুমুদিনী । তার পরে যখন রাম বললেন  এসো আমার সিংহাসনে এসো  বোসো আমার বামে — 
 
ফুট্‌কির গান 
 

ফিরে আমায় মিছে ডাক'  স্বামী । 

সময় হল  বিদায় লব আমি ॥ 
অপমানে যার সাজায় চিতা 

সে যে বাহির হয়ে এল অগ্নিজিতা  

রাজাসনের কঠিন অসম্মানে 

ধরা দিবে না সে যে মুক্তিকামী । 

আমায় মাটি নেবে আঁচল পেতে 
বিশ্বজনের চোখের আড়ালেতে  

তুমি থাকো সোনার সীতার অনুগামী । 
ফিরে ফিরে আমায় মিছে ডাক' [ স্বামী ] । । 

 

চতুর্থ অঙ্ক
প্রথম দৃশ্য

ঘরে এসেই দাদার পায়ের তলায় মাথা রেখে 
কুমুদিনী কাঁদতে লাগল 
 
বিপ্রদাস । কুমু যে  এসেছিস ? আয়  এইখানে আয় 


    
    

    
    
    

  

