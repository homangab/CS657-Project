

  
    কাহিনী  কর্ণকুন্তীসংবাদ ৮৬
                
    
    








  
  

        

      রবীন্দ্র রচনাবলী (:)
    
 
    
    কাহিনী  কর্ণকুন্তীসংবাদ ৮৬
    
    
    কাহিনী
কর্ণকুন্তীসংবাদ


কর্ণ । পুণ্য জাহ্নবীর তীরে সন্ধ্যাসবিতার 


বন্দনায় আছি রত । কর্ণ নাম যার 
অধিরথসূতপুত্র  রাধাগর্ভজাত 
সেই আমি — কহো মোরে তুমি কে গো মাতঃ 

কুন্তী । বৎস  তোর জীবনের প্রথম প্রভাতে 


পরিচয় করায়েছি তোরে বিশ্বসাথে 
সেই আমি  আসিয়াছি ছাড়ি সর্ব লাজ 
তোরে দিতে আপনার পরিচয় আজ । 

কর্ণ । দেবী  তব নতনেত্রকিরণসম্পাতে 


চিত্ত বিগলিত মোর  সূর্যকরঘাতে 
শৈলতুষারের মতো । তব কণ্ঠস্বর 
যেন পূর্বজন্ম হতে পশি কর্ণ'পর 
জাগাইছে অপূর্ব বেদনা । কহো মোরে 
জন্ম মোর বাঁধা আছে কী রহস্যডোরে 
তোমা সাথে হে অপরিচিতা 

কুন্তী । ধৈর্য ধর্  


ওরে বৎস  ক্ষণকাল । দেব দিবাকর 
আগে যাক অস্তাচলে । সন্ধ্যার তিমির 
আসুক নিবিড় হয়ে । — কহি তোরে বীর  
কুন্তী আমি । 

কর্ণ । তুমি কুন্তী অর্জুনজননী 
কুন্তী । অর্জুনজননী বটে তাই মনে গণি 


দ্বেষ করিয়ো না বৎস । আজো মনে পড়ে 
অস্ত্রপরীক্ষার দিন হস্তিনানগরে 
তুমি ধীরে প্রবেশিলে তরুণ কুমার 
রঙ্গস্থলে  নক্ষত্রখচিত পূর্বাশার 
প্রান্তদেশে নবোদিত অরুণের মতো । 
যবনিকাঅন্তরালে নারী ছিল যত 
তার মধ্যে বাক্যহীনা কে সে অভাগিনী 
অতৃপ্ত স্নেহক্ষুধার সহস্র নাগিনী 




    
    

    
    
    

  

