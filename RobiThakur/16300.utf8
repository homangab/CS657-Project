

  
    শৈশবসঙ্গীত ফুলবালা ৭
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত ফুলবালা ৭
    
    
    শৈশবসঙ্গীত


গাহিয়া উঠিছে গান
তটিনী ধরেছে তান
 ডাকি উঠে পাপিয়া।
সুখের স্বপনমত
পশিছে সে গান যত
ঘুমঘোরে জ্ঞানহত
 দিক্‌বধূশ্রবণে—
সমীর সভয়হিয়া
মৃদু মৃদু পা টিপিয়া
উঁকি মারি দেখে গিয়া
 লতাবধূভবনে
কুসুমউৎসবে আজি
ফুলবালা ফুলে সাজি
কত না মধুপরাজি
 এক ঠাঁই কাননে
ফুলের বিছানা পাতি
হরষে প্রমোদে মাতি
কাটাইছে সুখরাতি
 নৃত্যগীতবাদনে
 ফুলবাস পরিয়া
 হাতে হাতে ধরিয়া
নাচি নাচি ঘুরি আসে কুসুমের রমণী।
 চুলগুলি এলিয়ে
 উড়িতেছে খেলিয়ে
ফুলরেণু ঝরি ঝরি পড়িতেছে ধরণী।
 ফুলবাঁশী ধরিয়ে
 মৃদু তান ভরিয়ে
বাজাইছে ফুলশিশু বসি ফুলআসনে।
 ধীরে ধীরে হাসিয়া
 নাচি নাচি আসিয়া




    
    

    
    
    

  

