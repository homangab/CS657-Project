

  
    নারীচরিত্রবর্জিত সংক্ষিপ্ত বিসর্জন প্রথম দৃশ্য ৩
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন প্রথম দৃশ্য ৩
    
    
    বিসর্জন 


নক্ষত্ররায় । তাই তো  কী বলো মন্ত্রী  

  
    এ বড়ো আশ্চর্য ঠাকুর শোনেন নাই ? 
  

গোবিন্দ । দেবীআজ্ঞা নিত্যকাল ধ্বনিছে জগতে । 

  
    সেই তো বধিরতম যেজন সে বাণী 
    শুনেও শুনে না । 
  

রঘুপতি । পাষণ্ড  নাস্তিক তুমি 

গোবিন্দ । ঠাকুর  সময় নষ্ট হয় । যাও এবে 

  
    মন্দিরের কাজে । প্রচার করিয়া দিয়ো 
    পথে যেতে যেতে  আমার ত্রিপুররাজ্যে 
    যে করিবে জীবহত্যা জীবজননীর 
    পূজাচ্ছলে  তারে দিব নির্বাসনদণ্ড । 
  

রঘুপতি । এই কি হইল স্থির ? 
গোবিন্দ । স্থির এই । 

  
    
      উঠিয়া 
    
  

রঘুপতি । তবে 

  
    উচ্ছন্ন উচ্ছন্ন যাও 
    
      ছুটিয়া আসিয়া 
    
  

চাঁদপাল । হাঁ হাঁ থামো থামো 
গোবিন্দ । বোসো চাঁদপাল । ঠাকুর  বলিয়া যাও । 

  
    মনোব্যথা লঘু করে যাও নিজ কাজে । 
  

রঘুপতি । তুমি কি ভেবেছ মনে ত্রিপুরঈশ্বরী 

  
    ত্রিপুরার প্রজা ? প্রচারিবে তাঁর 'পরে 
    তোমার নিয়ম ? হরণ করিবে তাঁর 
    বলি ? হেন সাধ্য নাই তব  আমি আছি 
    মায়ের সেবক । 
  

[প্রস্থান 

  
    
      রাজার চিন্তা 
    
  

 
 
নয়নরায় । ভেবে দেখো মহারাজ  

  
    যুগে যুগে যে পেয়েছে শতসহস্রের 
    ভক্তির সম্মতি  তাহারে করিতে নাশ 
   

    
    

    
    
    

  

