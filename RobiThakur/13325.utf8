

  
    গীতিমাল্য ১০৭
                
    
    








  
  

        

      রবীন্দ্র রচনাবলী (:)
    
 
    
    গীতিমাল্য ১০৭
    
    
    ১০৭

সন্ধ্যা হল গো—

ওমা সন্ধ্যা হল বুকে ধরো।
অতল কালো স্নেহের মাঝে

ডুবিয়ে আমায় স্নিগ্ধ করো।
ফিরিয়ে নে মা ফিরিয়ে নে গো
সব যে কোথায় হারিয়েছে গো
ছড়ানো এই জীবন তোমার

আঁধারমাঝে হোকনা জড়ো।

আর আমারে বাইরে তোমার

কোথাও
যেন না যায় দেখা।
তোমার রাতে মিলাক আমার

জীবনসাঁজের রশ্মিরেখা।
 আমায় ঘিরি আমায় চুমি
কেবল তুমি কেবল তুমি।
আমার ব’লে যা আছে মা

তোমার করে সকল হরো।




    
    

    
    
    

  

