

  
    নৈবেদ্য  ৫২
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৫২
    
    
    ৫২

দুর্গম পথের প্রান্তে পান্থশালা’পরে 
যাহারা পড়িয়া ছিল ভাবাবেশভরে 
রসপানে হতজ্ঞান  যাহারা নিয়ত 
রাখে নাই আপনারে উদ্যত জাগ্রত — 
মুগ্ধ মূঢ় জানে নাই বিশ্বযাত্রীদলে 
কখন চলিয়া গেছে সুদূর অচলে 
বাজায়ে বিজয়শঙ্খ শুধু দীর্ঘ বেলা 
তোমারে খেলনা করি করিয়াছে খেলা । 
 
 
কর্মেরে করেছে পঙ্গু নিরর্থ আচারে  
জ্ঞানেরে করেছে হত শাস্ত্রকারাগারে  
আপন কক্ষের মাঝে বৃহৎ ভুবন 
করেছে সংকীর্ণ রুধি দ্বারবাতায়ন — 
তারা আজ কাঁদিতেছে । আসিয়াছে নিশা — 
কোথা যাত্রী  কোথা পথ  কোথায় রে দিশা 


    
    

    
    
    

  

