

  
    প্রকৃতি ৯২
                
    
    








  
  

        

      রবীন্দ্র রচনাবলী (:)
    
 
    
    প্রকৃতি ৯২
    
    
    ﻿প্রকৃতি
৯২


শ্রাবণ তুমি বাতাসে কার আভাস পেলে।
পথে তারি সকল বারি দিলে ঢেলে।
কেয়া কাঁদে ‘যা য় যা য় যা য়।’
কদম ঝরে ‘হা য় হা য় হা য়।’
পুবহাওয়া কয় ‘ওর তো সময় নাই বাকি আর।’
শরৎ বলে ‘যাকনা সময় ভয় কিবা তার–
কাটবে বেলা আকাশমাঝে বিনা কাজে
অসময়ের খেলা খেলে।’
কালো মেঘের আর কি আছে দিন ও যে হল সাথিহীন।
পুবহাওয়া কয় ‘কালোর এবার যাওয়াই ভালো।’
শরৎ বলে ‘মিলিয়ে দেব কালোয় আলো–
সাজবে বাদল আকাশমাঝে সোনার সাজে কালিমা ওর মুছে ফেলে।’



    
    

    
    
    

  

