

  
    লেখন৫
                
    
    








  
  

        

      রবীন্দ্র রচনাবলী (:)
    
 
    
    লেখন৫
    
    
    লেখন

ভাসিয়ে দিয়ে মেঘের ভেলা 
খেলেন আলোছায়ার খেলা  

শিশুর মতো শিশুর সাথে 

কাটান হেসে প্রভাত বেলা ॥ 

২১ 
 

মেঘ সে বাষ্পগিরি  

গিরি সে বাষ্পমেঘ  
কালের স্বপ্নে যুগে যুগে ফিরি ফিরি 
 এ
কিসের ভাবাবেগ ॥ 

২২ 
 
চান ভগবান প্রেম দিয়ে তাঁর



গড়া হবে দেবালয়  
মানুষ আকাশে উঁচু করে  তোলে 

ইঁট পাথরের জয় ॥ 

২৩ 
 
শিখারে কহিল হাওয়া  

‘তোমারে তো চাই পাওয়া ।’ 
যেমনি জিনিতে চাহিল ছিনিতে 

নিবে গেল দাবিদাওয়া ॥ 

২৪ 
 
দুই তীরে তার বিরহ ঘটায়ে 

সমুদ্র করে দান 
অতল প্রেমের অশ্রুজলের গান ॥ 

২৫ 
 
তারার দীপ জ্বালেন যিনি 

গগনতলে 
থাকেন চেয়ে ধরার দীপ 

কখন জ্বলে ॥ 

২৬ 
 
মোর গানে গানে  প্রভু আমি পাই পরশ তোমার  
নির্ঝরধারায় শৈল যেমন পরশে পারাবার ॥ 

২৭ 




    
    

    
    
    

  

