

  
    সোনার তরী  দরিদ্রা
                
    
    








  
  

        

      রবীন্দ্র রচনাবলী (:)
    
 
    
    সোনার তরী  দরিদ্রা
    
    
    দরিদ্রা

দরিদ্রা বলিয়া তোরে বেশি ভালোবাসি 
হে ধরিত্রী  স্নেহ তোর বেশি ভালো লাগে— 
বেদনাকাতর মুখে সকরুণ হাসি  
দেখে মোর মর্মমাঝে বড়ো ব্যথা জাগে । 
আপনার বক্ষ হতে রসরক্ত নিয়ে 
প্রাণটুকু দিয়েছিস সন্তানের দেহে  
অহর্নিশি মুখে তার আছিস তাকিয়ে  
অমৃত নারিস দিতে প্রাণপণ স্নেহে । 
কত যুগ হতে তুই বর্ণগন্ধগীতে 
সৃজন করিতেছিস আনন্দআবাস  
আজো শেষ নাহি হল দিবসে নিশীথে — 
স্বর্গ নাই  রচেছিস স্বর্গের আভাস । 
তাই তোর মুখখানি বিষাদকোমল  
সকল সৌন্দর্যে তোর ভরা অশ্রুজল । 


    
    

    
    
    

  

