

  
    চ্যাটার্টন–বালককবি ২
                
    
    








  
  

        

      রবীন্দ্র রচনাবলী (:)
    
 
    
    চ্যাটার্টন–বালককবি ২
    
    
    চ্যাটার্টন–বালককবি

অসাধারণ অস্ফূর্ত প্রতিভাউদ্ভূত তাহা তাঁহার মাতা কিরূপে বুঝিবেন বলো? স্কুলের শিক্ষক তাঁহাকে একটা গর্দভ মনে করিত তাঁহার সহপাঠীরা তাঁহার ভাবগতিক বুঝিতে না পারিয়া অবাক হইত। বাল্যকালে তাঁহার পাঠে তেমন মন ছিল না–কিন্তু হঠাৎ এক সময়ে এমন তাঁহার পড়িতে মন বসিয়া গেল যে শয্যা হইতে গাত্রোত্থান করিয়াই পড়িতে আরম্ভ করিতেন ও ঘুমাইতে যাইবার সময়ে বহি বন্ধ করিতেন। যখন তিনি পাঠের গৃহে বসিয়া পাঠে মগ্ন থাকিতেন তখন কিছুতেই আহার করিতে আসিতেন না অবশেষে   তাঁহার বাল্যপ্রিয়তমা   এর নাম করিলে তিনি তাড়াতাড়ি উঠিয়া আসিতেন 
যখন এমন কেহ তাঁহার সঙ্গী ছিল না যে তাঁহাকে বুঝিতে পারিবে তাঁহার সহিত সমানুভব করিবে তখন ব্রিস্টলের এক অতি প্রাচীন গির্জা ও সেই গির্জার মধ্যস্থিত অতি প্রাচীন কালের লোকদের পাষাণমূর্তি সকলই তাঁহার সঙ্গী ছিল। শুনা যায় প্রায় তিনি সেই গির্জায় যাইতেন ও ক্রীড়াসহচরদিগের মধ্যে তাঁহার বিশেষ সুহৃদ্‌দিগকে কবিতা শুনাইতেন। শৈশবে কী বিষয় লইয়া তিনি কবিতা লিখিবেন? স্কুলের হেডমাস্টার তাঁহাকে প্রহার করিয়াছিলেন তাহার নামে ঠাট্টা করিয়া একটা কবিতা লিখিলেন দুষ্টামি করিয়া পাড়ার একটা দোকানদারের নামে কবিতা লিখিয়া খবরের কাগজে ছাপাইয়া দিলেন। লোকে বলে এগারো বৎসরের সময় তিনি কবিতা লিখিতে শুরু করেন কিন্তু তাহারও পূর্বে দশ বৎসরের সময় তাঁহার একটি কবিতা পাওয়া গিয়াছে। কবিতাটি যিশুখৃস্টের পৃথিবীতে অবতরণ সম্বন্ধে। আসলে এ কবিতাটির মূল্য তেমনি কিছুই নহে এ সম্বন্ধে তিনি স্কুলে যাহা পড়িয়াছেন তাহাই ছন্দে গাঁথিয়াছেন মাত্র তথাপি দশ বৎসরের বালকের কবিতার একটা নমুনা পাঠকদের হয়তো দেখিতে কৌতূহল হইবে। অনুবাদ অবিকল করিবার মানসে অমিত্রাক্ষরে লিখিলাম–
উপর হইতে দেখো আসিছেন মেঘে 
বিচারক বিভূষিত মহিমা ও প্রেমে 
আলোকের রাজ্য দিয়া আনিবারে তাঁরে 
দ্বিধা হয়ে গেল দেখো শূন্য একেবারে 
বদন ঢাকিয়া তার ফেলিল তপন 
যিশুর উজ্জ্বলতর হেরিয়া কিরণ 
চন্দ্র তারা চেয়ে থাকে বিস্ময়ে মগন 
ভীষণ বিদ্যুৎ হানে গরজে অশনি 
কাঁপে জলধির তীর কাঁপিল অবনী 
স্বর্গের আদেশ–শৃঙ্গ বাজিল অমনি 
জল স্থল ভেদি তার উচ্ছ্বাসিল ধ্বনি 
মৃতেরা শুনিতে পেলে আদেশের স্বর 
পুণ্যবান হাসে পাপী কাঁপে থর থর 
ভীষণ সময় কাছে এসেছে এখন 
উঠিবেক কবরের অধিবাসীগণ 
অনন্ত আদেশ তাঁর করিতে গ্রহণ। 
ব্রিস্টলের রেডক্লিফ্‌ গির্জায় (   ) একটি ঘর ছিল সেখানে কতকগুলি কাঠের সিন্দুক অনেকদিনকার পুরানো নানা প্রকার কাগজপত্র দলিল দস্তাবেজ থাকিত। সেসকল পুরানো অক্ষরের পুরানো ভাষার কাগজপত্রের 
    
    

    
    
    

  

