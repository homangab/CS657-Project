

  
    মানুষের ধর্ম  এক৬
                
    
    








  
  

        

      রবীন্দ্র রচনাবলী (:)
    
 
    
    মানুষের ধর্ম  এক৬
    
    
    এক

আগামীর দিকে মানুষের এত প্রাণপণ আগ্রহ এইযে অনিশ্চিতের মধ্যে অনাগতের মধ্যে তার চিরনিশ্চিতের সন্ধান অক্লান্ত –তারই সংকটসংকুল পথে মানুষ বারবার বাধা পেয়ে ব্যর্থ হয়েও যাত্রা বন্ধ করতে পারলে না। এই অধ্যবসায়কে বলা যেতে পারত পাগলামি কিন্তু মানুষ তাকেই বলেছে মহত্ত্ব। এই মহত্ত্বের আশ্রয় কোথায়। অলক্ষ্য একটা পরিপূর্ণতার দিকে মানুষের মনের আকর্ষণ দেখতে পাই অন্ধকার ঘরের গাছে তার শাখায় প্রশাখায় যেমন একটা স্বাভাবিক ব্যকুলতা প্রাচীরের ওপারের আলোকের দিকে। আলোক যেমন সত্য পূর্ণের আকর্ষণ নিয়ত যেখান থেকে প্রেরিত সেও যদি তেমনি সত্য না হত তা হলে জীবিকার প্রয়োজনের বাইরে আত্মার উৎকর্ষের জন্যে মানুষ যাকিছু চিন্তা করে কর্ম করে তার কোনো অর্থই থাকে না। এই সত্যকে ক্ষণে ক্ষণে স্পর্শ করি আমাদের সংকল্পে আমাদের ধ্যানে আমাদের আদর্শে। সেই অভাবনীয় পূর্ণকে দেখতে পাই দুঃখের দীপ্তিতেমৃত্যুর গৌরবে। সে আমাদের জ্ঞানকে ঘরছাড়া করে বড়ো ক্ষেত্রে মুক্তি দিয়েছে নইলে পরমাণুতত্ত্বের চেয়ে পাকপ্রণালী মানুষের কাছে অধিক আদর পেত। সীমাবদ্ধ সৃষ্টিকে মানুষ প্রত্যক্ষ দেখছে তাকে ব্যবহার করছে কিন্তু তার মন বলছে এইসমস্তেরই সত্য রয়েছে সীমার অতীতে –এই সীমাকে যদি প্রশ্ন করি তার শেষ উত্তর পাই নে এই সীমার মধ্যেই। 
ছান্দোগ্য উপনিষদে কথিত আছে ক্ষত্রিয় রাজা প্রবাহণের সামনে দুই ব্রাহ্মণ তর্ক তুলেছিলেন সামগানের মধ্যে যে রহস্য আছে তার প্রতিষ্ঠা কোথায়। 
দাল্‌ভ্য বললেন “এই পৃথিবীতেই।” স্থূল প্রত্যক্ষই সমস্ত রহস্যের চরম আশ্রয় বোধ করি দাল্‌ভ্যের এই ছিল মত। 
প্রবাহণ বললেন “তা হলে তোমার সত্য তো অন্তবান হল সীমায় এসে ঠেকে গেল যে।” 
ক্ষতি কী তাতে। ক্ষতি এই যে সীমার মধ্যে মানুষের জিজ্ঞাসা অসমাপ্ত থেকে যায়। কোনো সীমাকেই মানুষ চরম বলে যদি মানত তা হলে মানুষের ভৌতিক বিজ্ঞানও বহুকাল পূর্বেই ঘাটে নোঙর ফেলে যাত্রা বন্ধ করত। একদিন পণ্ডিতেরা বলেছিলেন ভৌতিক বিশ্বের মূল উপাদানস্বরূপ আদিভূতগুলিকে তাঁরা একেবারে কোণঠেসা করে ধরেছেন একটার পর একটা আবরণ খুলে এমনকিছুতে ঠেকেছেন যাকে আর বিশ্লেষণ করা যায় না। বললে কী হবে। অন্তরে আছেন প্রবাহণ রাজা তিনি বহন করে নিয়ে চলেছেন মানুষের সব প্রশ্নকে সীমা থেকে দূরতর ক্ষেত্রে। তিনি বললেন 
অপ্রতিষ্ঠিতং বৈ কিল তে সাম অন্তবদ্‌ বৈ কিল তে সাম। 
আদিভূতের যে বস্তুসীমায় প্রশ্ন এসে থেমেছিল সে সীমাও পেরোল। আজ মানুষের চরম ভৌতিক উপলব্ধি পৌঁছল গাণিতিক চিহ্নসংকেতে কোনো বোধগম্যতায় নয়। একদিন আলোকের তত্ত্বকে মানুষ বোধগম্যতার পরপারেই স্থাপন করেছিল। অদ্ভুত কথা বলেছিল ‘ঈশ্বরের ঢেউ’ জিনিসকেই আলোকরূপে অনুভব করি। অথচ ঈশ্বর যে কী আমাদের বোধের ভাষায় তার কোনো কিনারা পাওয়া যায় না। আলো যা আমাদের দৃষ্টির ক্ষেত্রে সকল ভৌতিক জিনিসকে প্রকাশ করে দাঁড়ালো তা এমনকিছুর প্রকাশ যা সম্পূর্ণই ভৌতিক ধর্মের অতীত কেবল ব্যবহারে মাত্র জানা যায় যে তাতে নানা ছন্দের ঢেউ খেলে। কিন্তু প্রবাহণের গণনা থামে না। খবর আসে কেবল তরঙ্গধর্মী বললে আলোর চরিত্রের হিসাব পুরো মেলে না সে কণিকাবর্ষীও বটে। এইসব স্ববিরোধী কথা মানুষের সহজ বুদ্ধির সহজ ভাষার সীমার বাইরেকার কথা। তবু বোধাতীতের ডুবজলেও মানুষ ভয় পেলে না। পাথরের দেয়ালটাকেও বললে বিদ্যুৎকণার নিরন্তর নৃত্য। সন্দেহ করলে না যে হয়তো বা পাগল হয়ে গেছি। মনে করলে না হয়তো প্রজ্ঞা যাকে বলে রীজ্‌ন্‌ সে মানসসার্কাসের ডিগ্‌বাজিখেলোয়ার সব জিনিসকে একেবারে উলটিয়ে ধরাই তার ব্যাবসা। পশুরা যদি বিচারক হত মানুষকে বলত জন্মপাগল। বস্তুত মানুষের বিজ্ঞান সব মানুষকে একপাগলামিতেপাওয়া জীব বলে প্রমাণ করছে। বলছে সে যাকে যেরকম জানছে বলে মনে করে সেটা একেবারেই তা নয় সম্পূর্ণই উলটো। জন্তুরা নিজেদের সম্বন্ধে এরকম লাইবেল প্রচার করে না। তাদের বোধের কাছে যেটা যা সেটা তাই অর্থাৎ তাদের কাছে কেবল আছে তথ্য তাদের অবিচলিত নিষ্ঠা প্রতীয়মানের প্রতি।


    
    

    
    
    

  

