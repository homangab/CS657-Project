

  
    অনুবাদ কবিতা - বিদায়,১
                
    
    








  
  

        

      রবীন্দ্র রচনাবলী (://.-..)
    
 -->
    
    অনুবাদ কবিতা - বিদায়,১
    
    
    বিদায় 

যাও তবে প্রিয়তম সুদূর প্রবাসে 
নব বন্ধু নব হর্ষ নব সুখ আশে । 
সুন্দরী রমণী কত , দেখিবে গো শত শত 
ফেলে গেলে যারে তারে পড়িবে কি মনে ? 
তব প্রেম প্রিয়তম , অদৃষ্টে নাইকো মম 
সে - সব দুরাশা সখা করি না স্বপনে 
কাতর হৃদয় শুধু এই ভিক্ষা চায় 
ভুলো না আমায় সখা ভুলো না আমায় । 
স্মরিলে এ অভাগীর যাতনার কথা , 
যদিও হৃদয়ে লাগে তিলমাত্র ব্যথা , 
মরমের আশা এই , থাক্‌ রুদ্ধ মরমেই 
কাজ নাই দুখিনীরে মনে করে আর । 
কিন্তু দুঃখ যদি সখা , কখনো গো দেয় দেখা 
মরমে জনমে যদি যাতনার ভার , 
ও হৃদয় সান্ত্বনার বন্ধু যদি চায় 
ভুলো না আমায় সখা ভুলো না আমায় । 



&; 
&;&;&;&;&;&;&;&;
.   

    
    

    
    
    

  

