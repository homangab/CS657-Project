

  
    নবজাতক  শেষ বেলা ১
                
    
    








  
  

        

      রবীন্দ্র রচনাবলী (:)
    
 
    
    নবজাতক  শেষ বেলা ১
    
    
    শেষ বেলা
 এল বেলা পাতা ঝরাবারে
 
শীর্ণ বলিত কায়া  আজ শুধু ভাঙা ছায়া 

মেলে দিতে পারে । 
 একদিন ডাল ছিল ফুলে ফুলে ভরা 

নানারঙকরা । 

কুঁড়ি ধরা ফলে 
 কার যেন কী কৌতূহলে 

উঁকি মেরে আসা 
 খুঁজে নিতে আপনার বাসা
। 

ঋতুতে ঋতুতে 
 আকাশের
উৎসবদূতে 
 এনে দিত পল্লবপল্লীতে
তার 
কখনোপা টিপে চলা হালকা হাওয়ার  
 কখনোবা ফাল্গুনের
অস্থির এলোমেলো চাল 
 জোগাইত নাচনের তাল । 
 

জীবনের রস আজ মজ্জায় বহে  


বাহিরে প্রকাশ তার নহে । 

অন্তরবিধাতার সৃষ্টিনিদেশে 

যে অতীত পরিচিত সে নূতন বেশে 

সাজবদলের কাজে ভিতরে লুকালো — 
 বাহিরে নিবিল দীপ 
অন্তরে দেখা যায় আলো । 

গোধূলির ধূসরতা ক্রমে সন্ধ্যার 


প্রাঙ্গণে ঘনায় আঁধার । 

মাঝেমাঝে জেগে ওঠে তারা  

আজ চিনে নিতে হবে তাদের ইশারা । 

সমুখে অজানা পথ ইঙ্গিত মেলে দেয় দূরে  

সেথা যাত্রার কালে যাত্রীর পাত্রটি পুরে 
 সদয় অতীত কিছু সঞ্চয়
দান করে তারে 

পিপাসার গ্লানি মিটাবারে । 



    
    

    
    
    

  

