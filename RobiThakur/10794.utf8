

  
    খেয়া  জাগরণ২
                
    
    








  
  

        

      রবীন্দ্র রচনাবলী (:)
    
 
    
    খেয়া  জাগরণ২
    
    
    খেয়া


শান্তি হারাইলি ? 
 নাচে রে তাই রক্ত নাচে 

সকল দেহ  মাঝে  
 বাজে রে তাই কী কথা তোর 

 পাঁজর জুড়ে বাজে । 
 
 আজিকে এই খণ্ড চাঁদের 

ক্ষীণ আলোকের ’পরে 
 ব্যাকুল হয়ে অশান্ত প্রাণ 

আঘাত করে মরে । 
 কী লুকিয়ে আছে ওরে  

কী রেখেছে ঢেকে— 
 কিসের কাঁপন কিসের আভাস 

পাই যে থেকে থেকে । 
 
 ওরে  কোথাও নাই রে হাওয়া  

স্তব্ধ বাঁশের শাখা— 
 বালুতটের পাশে নদী 

কালির বর্ণে আঁকা । 
 বনের ’পরে চেপে আছে 

কাহার অভিশাপ— 
 ধরণীতল মূর্ছা গেছে 

লয়ে আপন তাপ । 
 
 ওরে  হেথায় আনন্দ নেই— 

পুরানো তোর বাড়ি  
 ভাঙা দুয়ার বাদুড়কে ওই 

দিয়েছে পথ ছাড়ি । 
 সন্ধ্যা হতে ঘুমিয়ে পড়ে 

যে যেথা পায় স্থান— 
 জাগে না কেউ বীণা হাতে  

গাহে না কেউ গান । 



    
    

    
    
    

  

