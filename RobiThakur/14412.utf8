

  
    শেষ সপ্তক   পাঁচ১
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   পাঁচ১
    
    
    পাঁচ

বর্ষা নেমেছে প্রান্তরে অনিমন্ত্রণে  
 ঘনিয়েছে সারবাঁধা
তালের চূড়ায়  


রোমাঞ্চ দিয়েছে বাঁধের কালো জলে । 

বর্ষা নামে হৃদয়ের দিগন্তে 

যখন পারি তাকে আহ্বান করতে । 
 
 

কিছুকাল ছিলেম বিদেশে । 

সেখানকার শ্রাবণের ভাষা 

আমার প্রাণের ভাষার সঙ্গে মেলে নি । 

তার অভিষেক হল না 

আমার অন্তরপ্রাঙ্গণে । 
 
 

সজল মেঘশ্যামলের 

সঞ্চরণ থেকে বঞ্চিত জীবনে 

কিছু শীর্ণতা রয়ে গেল । 


বনস্পতির অঙ্গের আয়তি 

ওই তো দেয় বাড়িয়ে 

বছরে বছরে  

তার কাষ্ঠফলকে চক্রচিহ্নে স্বাক্ষর যায় রেখে । 
 
 

তেমনি ক ' রে প্রতি বছরে বর্ষার আনন্দ 


আমার মজ্জার মধ্যে রসসম্পদ 

কিছু যোগ করে । 

প্রতিবার রঙের প্রলেপ লাগে 

জীবনের পটভূমিকায় 

নিবিড়তর ক ' রে  

বছরে বছরে শিল্পকারের 


    
    

    
    
    

  

