

  
    রোগশয্যায় -  ৩৬
                
    
    








  
  

        

      রবীন্দ্র রচনাবলী (://.-..)
    
 -->
    
    রোগশয্যায় -  ৩৬
    
    
    ৩৬

যাহা-কিছু চেয়েছিনু একান্ত আগ্রহে 
তাহার চৌদিক হতে বাহুর বেষ্টন 
অপসৃত হয় যবে, 
তখন সে বন্ধনের মুক্তক্ষেত্রে 
যে চেতনা উদ্ভাসিয়া উঠে 
প্রভাত-আলোর সাথে 
দেখি তার অভিন্ন স্বরূপ । 
শূন্য, তবু সে তো শূন্য নয় । 
তখন বুঝিতে পারি ঋষির সে বাণী — 
আকাশ আনন্দপূর্ণ না রহিত যদি 
জড়তার নাগপাশে দেহ মন হইত নিশ্চল । 
কোহ্যেবান্যাৎ কঃ প্রাণ্যাৎ 
যদেশ আকাশ আনন্দো ন স্যাৎ । 


    
    

    
    
    

  

