

  
    নৈবেদ্য - ৩৬
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৩৬
    
    
    ৩৬

কোথা হতে আসিয়াছি নাহি পড়ে মনে 
অগণ্য যাত্রীর সাথে তীর্থদরশনে 
এই বসুন্ধরাতলে ; লাগিয়াছে তরী 
নীলাকাশ সমুদ্রের ঘাটের উপরি । 
&; 
শুনা যায় চারি দিকে দিবসরজনী 
বাজিতেছে বিরাট সংসার-শঙ্খধ্বনি 
লক্ষ লক্ষ জীবন-ফুৎকারে । এত বেলা 
যাত্রী নরনারী-সাথে করিয়াছি মেলা 
পুরীপ্রান্তে পান্থশালা- ’পরে । স্নানে পানে 
অপরাহ্ন হয়ে এল গল্পে হাসিগানে — 
&; 
এখন মন্দিরে তব এসেছি , হে নাথ , 
নির্জনে চরণতলে করি প্রণিপাত 
এ জন্মের পূজা সমাপিব । তার পর 
নবতীর্থে যেতে হবে হে বসুধেশ্বর । 


    
    

    
    
    

  

