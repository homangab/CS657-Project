

  
    শেষ সপ্তক   একত্রিশ৪
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   একত্রিশ৪
    
    
    শেষ সপ্তক

  
    জানলাটা উঠল শব্দ
করে  
    
 দরজার কাছের পর্দাটা 
    
  উড়ে বেড়াতে লাগল অস্থির হয়ে । 
 
আমি বলে উঠলেম  
‘ ওগো  আজ তোমার ঘরে তুমি এসেছ কি 
 
মরণলোক থেকে 
  
  তোমার বাদামি রঙের শাড়িখানি পরে ? ' 
    একটা
নিঃশ্বাস লাগল আমার গায়ে  

 শুনলেম অশ্রুতবাণী  
    
   ‘ কার কাছে আসব ? ' 
   আমি বললেম  
  
      ‘
দেখতে কি পেলে না আমাকে ? ' 
 
শুনলেম  
 ‘ পৃথিবীতে
এসে 
    
 যাকে জেনেছিলেম একান্তই  
সেই আমার চিরকিশোর বঁধু 
 
তাকে তো আর পাইনে দেখতে 
  
     
এই ঘরে । ' 
   শুধালেম  ‘ সে কি
নেই কোথাও ? ' 
   
 মৃদু শান্তসুরে বললে  
    
    ‘ সে আছে সেইখানেই 
  
     
   যেখানে আছি আমি । 
    
     
     
আর কোথাও না । ' 
 
দরজার কাছে শুনলেম উত্তেজিত কলরব — 
     হাবড়া
স্টেশন থেকে 
    
  ওরা ফিরেছে । 


    
    

    
    
    

  

