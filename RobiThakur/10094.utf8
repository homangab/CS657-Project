

  
    কাজ ও খেলা- ২
                
    
    








  
  

        

      রবীন্দ্র রচনাবলী (://.-..)
    
 -->
    
    কাজ ও খেলা- ২
    
    
    কাজ ও খেলা
বটে—কিন্তু আত্মপ্রবঞ্চনা বা পরস্পরকে প্রবঞ্চনা করিলে তাহা আর খেলা থাকে না। রীতিমতো প্রবঞ্চনা করিতে গেলে খেলার লঘুতা চলিয়া যায়— কারণ, খেলায় দুইপক্ষ কিয়ৎপরিমাণে আপনাকে ধরা দেয়, এইজন্য ভান করা গুরুতর চেষ্টাসাধ্য  বা অধিক  চিন্তার কারণ হয় না— তাহাতে আমাদের ধর্মবুদ্ধি পীড়িত হয় না এবং লোকসমাজের  নিন্দা  সহ্য  করিতে  হয়  না—  সমস্ত  ফলাফল  অল্পেই  চুকিয়া  যায়।  নিয়মবন্ধন,  কর্মফল, স্বার্থের  প্রবল  আকর্ষণ  এইগুলো  যথাসাধ্য  বাদ  দিয়া  সুদ্ধ  শরীর  হৃদয়-মনের  অতিরিক্ত  উদ্যমকে  খাটাইয়া আনন্দ লাভ করা খেলার উদ্দেশ্য। 
তবে দেখা যাইতেছে শারীরিক মানসিক শক্তিচালনার উদ্দেশে কাজের প্রকাশ্য ভান করা খেলা। অতএব  -এর সঙ্গে খেলার তুলনা খাটে কি না ভাবিয়া দেখিতে হয়। আমরা কি আপনাকে ও পরকে ভুলাইতে চেষ্টা করিতেছি না? 

    
    

    
    
    

  

