

  
    স্ফুলিঙ্গ ১৫
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ১৫
    
    
    স্ফুলিঙ্গ

৫৬

কী পাই কী জমা করি
 কী দেবে কে দেবে—
দিন মিছে কেটে যায়
 এই ভেবে ভেবে।
চলে তো যেতেই হবে—
 ‘কী যে দিয়ে যাব’
বিদায় নেবার আগে
 এই কথা ভাবো।

৫৭

কী যে কোথা হেথাহোথা যায় ছড়াছড়ি
 কুড়িয়ে যতনে বাঁধি দিয়ে দড়াদড়ি।
 তবুও কখন শেষে
 বাঁধন যায় রে ফেঁসে
 ধুলায় ভোলার দেশে

যায় গড়াগড়ি—
 হায় রে রয় না তার দাম কড়া কড়ি।

৫৮

কীর্তি যত গড়ে তুলি
 ধূলি তারে করে
টানাটানি।
গান যদি রেখে যাই
 তাহারে রাখেন
বীণাপাণি।

৫৯

কুসুমের শোভা
 কুসুমের অবসানে



    
    

    
    
    

  

