

  
    নর্ম্যান জাতি ও অ্যাংলো-নর্ম্যান সাহিত্য- ৯
                
    
    








  
  

        

      রবীন্দ্র রচনাবলী (://.-..)
    
 -->
    
    নর্ম্যান জাতি ও অ্যাংলো-নর্ম্যান সাহিত্য- ৯
    
    
    নর্ম্যান জাতি ও অ্যাংলো-নর্ম্যান সাহিত্য

অ্যারাগনের অধিপতি    নিয়ম করিয়াছিলেন যে, মহিলার সঙ্গে থাকিলে হত্যা ভিন্ন যে-কোনো দোষে কেহ দোষী হউক-না কেন তাহাকে কেহ স্পর্শ করিতে পারিবে না। নর্ম্যানরা এই  ভাব ইংলন্ডে আনয়ন করিল।  কবিতা ও সংগীত - সাহিত্য পূর্ণ করিল। ইহার পূর্বে অ্যাংলো-স্যাক্সন সাহিত্যে রক্তপাত ও যুদ্ধের বর্ণনা অনেক ছিল, কিন্তু তাহার মধ্যে  ভাব কিছুমাত্র ছিল ন। এখন বীরত্বের গৌরব কীর্তন, বিজয়-সংগীত ও রমণীদের স্তুতিবাদে ইংরাজি সাহিত্যক্ষেত্র ধ্বনিত প্রতিধ্বনিত হইতে লাগিল। কিন্তু সকলগুলিই প্রায় অনুবাদ, ও তাহাদের মধ্যে কবিত্বউচ্ছ্বাস কিছুমাত্র নাই। অতি পরিষ্কারভাবে ছত্রের পর ছত্র আসিতেছে, গল্পের স্রোত অতি নির্বিবাদে চলিয়া যাইতেছে, তাহার মধ্যে ভাব নাই, তুলনা নাই, কবিত্বপূর্ণ বিশেষণ নাই, কতকগুলি কথা ও ঘটনা জোড়া তাড়া দিয়া এক-একটা স্ফীতোদর পুস্তক রচিত হইয়াছে। লেখক অতিশয় বিরক্তিজনক অনর্গল বক্তার মতো বকিয়া বকিয়া, গল্প টানিয়া বুনিয়া, কথা বিনাইয়া পাঠকের নিদ্রাকর্ষণ না করিয়া ক্ষান্ত নহেন। যত প্রকার অলীক অস্বাভাবিক, আশ্চর্যজনক কথা লেখকের কল্পনায় আসিতে পারে সকলেই তিনি তাঁহার গল্পে গাঁথিয়া দিতে চাহেন।    নামক কাব্যগ্রন্থ হইতে দুই-একটা নমুনা দিতেছি-
মকর নামেতে প্রাণী আশ্চর্য আকার 
বলবান প্রাণী বটে, বড়ো জাঁক তার-
কুমীরের ‘পরে যদি পড়ে তার চোখ, 
তবে আর রক্ষে নেই, দেখে কেবা রোখ? 
দুজনে লড়াই বাধে বড়ো ঘোরতর 
প্রহারে দোঁহারে দোঁহে করে জর জর 
মকর সেয়ানা বড়ো দোঁহার মাঝারে, 
চুপি চুপি অমনি সে জলে ডুব মারে; 
মুখে তার তীক্ষ্ম অস্ত্র, কমীরের পেটে 
যেমন বিঁধিয়ে দেয়, মরে পেট ফেটে॥ 
একটিঁ-এর বর্ণনা শুনুন–
জলহস্তী বড়োই আশ্চর্য জানোয়ার, 
হাতিও তেমন নহে কী কহিব আর! 
ঘোড়ার মতন তার ঘাড়, পিঠ, জানি, 
লেজ তার বাঁকা আর খাটো শুঁড়খানি! 
পিচের মতন তার রঙ বড়ো কালো 
যত কিছু ফল খেতে বড়ো বাসে ভালো, 
আপেল বাদাম আদি কিছু নাহি ছাড়ে, 
কিন্তু সব চেয়ে তৃপ্তি মানুষের হাড়ে! 
এই তো কবিতার শ্রী। এরূপ ধৈর্যনাশক শ্লোকসমূহ উদ্‌ধৃত করিতে আমরা ভয় করিতেছি, সুতরাং নিরস্ত হইতে হইল। কেবল তখনকার  নামক গ্রন্থসকলের ভাব বুঝাইবার জন্য     নামক গ্রনেথর মর্ম পাঠকদের কহিতেছি। রাজা ‘মারে’ যুদ্ধে বিধর্মী স্যারাসীনদের দ্বারা হত হইলে পর তাঁহার পুত্র, গ্রনেথর নায়ক, হর্ন একটি ক্ষুদ্র নৌকায় কতকগুলি সঙ্গীর 

    
    

    
    
    

  

