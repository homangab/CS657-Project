

  
    উৎসর্গ  ৩৯ ১
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ৩৯ ১
    
    
    ৩৯
সেদিন কি তুমি এসেছিলে ওগো  
 সে কি তুমি
 মোর সভাতে । 
 হাতে ছিল তব
বাঁশি  
 অধরে অবাক
হাসি  
সেদিন ফাগুন মেতে উঠেছিল 
 মদবিহ্বল
শোভাতে । 
সে কি তুমি ওগো  তুমি এসেছিলে 
 সেদিন নবীন
প্রভাতে — 
 নবযৌবনসভাতে
। 
 
সেদিন আমার যত কাজ ছিল 
  সব কাজ
তুমি ভুলালে । 
 খেলিলে সে
কোন্‌ খেলা  
 কোথা কেটে
গেল বেলা — 
ঢেউ দিয়ে দিয়ে হৃদয়ে আমার 
 রক্তকমল
দুলালে । 
পুলকিত মোর পরানে তোমার 
 বিলোল নয়ন
বুলালে  
 সব কাজ মোর
ভুলালে । 
 
তার পরে হায় জানি নে কখন 
 ঘুম এল মোর
নয়নে । 
 উঠিনু যখন
জেগে 
 ঢেকেছে গগন
মেঘে 
তরুতলে আছি একেলা পড়িয়া 
 দলিত
পত্রশয়নে । 
তোমাতে আমাতে রত ছিনু যবে 
 কাননে
কুসুমচয়নে 
 ঘুম এল মোর
নয়নে । 
 
সেদিনের সভা ভেঙে গেছে সব 



    
    

    
    
    

  

