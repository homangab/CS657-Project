

  
    সোনার তরী  বৈষ্ণব কবিতা৩
                
    
    








  
  

        

      রবীন্দ্র রচনাবলী (:)
    
 
    
    সোনার তরী  বৈষ্ণব কবিতা৩
    
    
    সোনার তরী

 চলিয়াছে নিশিদিন কত ভারে ভার 
 বৈকুণ্ঠের পথে । মধ্যপথে নরনারী 
 অক্ষয় সে সুধারাশি করি কাড়াকাড়ি 
 লইতেছে আপনার প্রিয়গৃহতরে 
 যথাসাধ্য যে যাহার  যুগে
যুগান্তরে 
 চিরদিন পৃথিবীতে যুবকযুবতী — 
 নরনারী এমনি চঞ্চল মতিগতি । 
 
 
 দুই পক্ষে মিলে একেবারে আত্মহারা 
 অবোধ অজ্ঞান । সৌন্দর্যের দস্যু
তারা 
 লুটেপুটে নিতে চায় সব । এত গীতি
 
 এত ছন্দ  এত ভাবে উচ্ছ্বাসিত
প্রীতি  
 এত মধুরতা দ্বারের সম্মুখ দিয়া 
 বহে যায় — তাই তারা পড়েছে আসিয়া 
 সবে মিলি কলরবে সেই সুধাস্রোতে ।

 সমুদ্রবাহিনী সেই প্রেমধারা হতে 
 কলস ভরিয়া তারা লয়ে যায় তীরে 
 বিচার না করি কিছু  আপন কুটিরে 
 আপনার তরে । তুমি মিছে ধর দোষ  
 সে সাধু পণ্ডিত  মিছে করিতেছ
রোষ । 
 যাঁর ধন তিনি ওই অপার সন্তোষে 
 অসীম স্নেহের হাসি হাসিছেন বসে ।


    
    

    
    
    

  

