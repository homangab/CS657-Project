

  
    কল্পনা  পসারিনী ২
                
    
    








  
  

        

      রবীন্দ্র রচনাবলী (:)
    
 
    
    কল্পনা  পসারিনী ২
    
    
    কল্পনা

যদি ভুলে তন্দ্রাভরে

ঘোমটা খসিয়া পড়ে  


তাহে কোনো শঙ্কা নাহি তোর। 
 
 


যদি সন্ধ্যা হয়ে আসে সূর্য যায় পাটে 


পথ নাহি দেখা যায় জনশূন্য মাঠে— 
নাই গেলে বহু দূরে

বিদেশের রাজপুরে 


নাই গেলে রতনের হাটে। 
কিছু না করিয়ো ডর

কাছে আছে মোর ঘর 


পথ দেখাইয়া যাব আগে। 
শশীহীন অন্ধ রাত

ধরিয়ো আমার হাত 


যদি মনে বড়ো ভয় লাগে। 
শয্যা শুভ্রফেননিভ

স্বহস্তে পাতিয়া দিব 


গৃহকোণে দীপ দিব জ্বালি— 
দুগ্ধদোহনের রবে 

কোকিল জাগিবে যবে 


আপনি জাগায়ে দিব কালি। 
 
 


ওগো পসারিনী 
মধ্যদিনে রুদ্ধ ঘরে

সবাই বিশ্রাম করে 


দগ্ধ পথে উড়ে তপ্ত বালি— 
দাঁড়াও যেয়ো না আর

নামাও পসরাভার 


মোর হাতে দাও তব ডালি। 
 

    
    

    
    
    

  

