

  
    ছড়ার ছবি  অজয় নদী১
                
    
    








  
  

        

      রবীন্দ্র রচনাবলী (:)
    
 
    
    ছড়ার ছবি  অজয় নদী১
    
    
    অজয় নদী

এককালে এই অজয়নদী ছিল যখন জেগে 
 
স্রোতের প্রবল বেগে 
 
পাহাড় থেকে আনত সদাই ঢালি 
 
আপন জোরের গর্ব ক'রে চিকনচিকন বালি । 
  অচল বোঝা বাড়িয়ে দিয়ে যখন ক্রমে ক্রমে 
 
জোর গেল তার কমে  
 নদীর আপন আসন বালি নিল হরণ করে  
  নদী গেল পিছনপানে সরে
 
 
অনুচরের মতো 
  রইল তখন আপন বালির
নিত্যঅনুগত । 
 কেবল যখন বর্ষা নামে ঘোলা জলের পাকে 
 
বালির প্রতাপ ঢাকে । 
 পূর্বযুগের আক্ষেপে তার ক্ষোভের মাতন আসে  
 বাঁধনহারা ঈর্ষা ছোটে সবার সর্বনাশে । 
 আকাশেতে গুরুগুরু মেঘের ওঠে ডাক  
 বুকের মধ্যে ঘুরে ওঠে হাজার ঘূর্ণিপাক । 
 তারপরে আশ্বিনের দিনে শুভ্রতার উৎসবে 
 সুর আপনার পায় না খুঁজে শুভ্র আলোর স্তবে । 
 দূরে তীরে কাশের দোলা  শিউলি ফুটে দূরে  
 শুষ্ক বুকে শরৎ নামে বালিতে রোদ্‌দুরে । 
 চাঁদের কিরণ পড়ে যেথায় একটু আছে জল 
 যেন বন্ধ্যা কোন্‌ বিধবার লুটানো অঞ্চল । 
 নিঃস্ব দিনের লজ্জা সদাই বহন করতে হয়  
 আপনাকে হায় হারিয়েফেলা অকীর্তি অজয় । 



    
    

    
    
    

  

