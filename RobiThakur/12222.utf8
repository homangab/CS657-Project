

  
    পরিশেষ  আগন্তুক ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  আগন্তুক ১
    
    
    আগন্তুক
এসেছি সুদূর কাল থেকে । 
 তোমাদের কালে 

পৌঁছলেম যে সময়ে 

 তখন আমার সঙ্গী নেই । 

ঘাটে ঘাটে কে কোথায় নেবে গেছে । 

ছোটো ছোটো চেনা সুখ যত  

প্রাণের উপকরণ  

দিনের রাতের মুষ্টিদান 

এসেছি নিঃশেষ করে বহুদূর পারে । 

এ জীবনে পা দিয়েছি প্রথম যে কালে 

সে কালের ‘ পরে অধিকার 

দৃঢ় হয়েছিল দিনে দিনে 

ভাবে ও ভাষায় 

কাজে ও ইঙ্গিতে  

প্রণয়ের প্রাত্যহিক দেনাপাওনায় । 
হেসে খেলে কোনোমতে সকলের সঙ্গে বেঁচে থাকা  


 লোকযাত্রারথে 



কিছু কিছু গতিবেগ দেওয়া  
শুধু উপস্থিত থেকে প্রাণের আসরে 
ভিড় জমা করা  


এই তো যথেষ্ট ছিল । 
 
 আজ তোমাদের
কালে 

প্রবাসী অপরিচিত আমি । 

আমাদের ভাষার ইশারা 
 নিয়েছে নূতন
অর্থ তোমাদের মুখে । 

ঋতুর বদল হয়ে গেছে — 
 বাতাসের
উলটোপালটা ঘ ' টে 

প্রকৃতির হল বর্ণভেদ । 
 ছোটো ছোটো
বৈষম্যের দল 



    
    

    
    
    

  

