

  
    বনফুল  ২৯
                
    
    








  
  

        

      রবীন্দ্র রচনাবলী (:)
    
 
    
    বনফুল  ২৯
    
    
    বনফুল

 হৃদয়ে লুকান রবে আমরণ কাল
রুদ্ধ অগ্নিরাশিসম দহিবে হৃদয় মম
 ছিঁড়িয়া খুঁড়িয়া যাবে
হৃদিগ্রন্থিজাল।

যদি ইচ্ছা হয় তবে লীলা সমাপিয়া ভবে
 শোণিতধারায় তাহা করিব নির্বাণ।
নহে অগ্নিশৈলসম জ্বলিবে হৃদয় মম 
 যত দিন দেহমাঝে রহিবেক প্রাণ

যে তোমারে বন হতে এনেছে উদ্ধারি
 যাহারে করেছ তুমি পাণি সমর্পণ
প্রণয় প্রার্থনা তুমি করিও তাহারি—
 তারে দিয়ো যাহা তুমি বলিবে আপন

চাই না বাসিতে ভালো ভালবাসিব না।
 দেবতার কাছে এই করিব প্রার্থনা—
বিবাহ করেছ যারে সুখে থাক লয়ে তারে
 বিধাতা মিটান তব সুখের কামনা’

‘বিবাহ কাহারে বলে জানি না তা আমি’
 কহিল কমলা তবে বিপিনকামিনী
“কারে বলে পত্মী আর কারে বলে স্বামী
 কারে বলে ভালবাসা আজিও শিখি নি।

এইটুকু জানি শুধু এইটুকু জানি
 দেখিবারে আঁখি মোর ভালবাসে যারে
শুনিতে বাসি গো ভাল যার সুধাবাণী—
 শুনিব তাহার কথা দেখিব তাহারে

ইহাতে পৃথিবী যদি কলঙ্ক রটায়
 ইহাতে হাসিয়া যদি উঠে সব ধরা
বল গো নীরদ আমি কি করিব তার?




    
    

    
    
    

  

