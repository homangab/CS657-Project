

  
    লেখা কুমারী ও ছাপা সুন্দরী- ৩
                
    
    








  
  

        

      রবীন্দ্র রচনাবলী (://.-..)
    
 -->
    
    লেখা কুমারী ও ছাপা সুন্দরী- ৩
    
    
    লেখা কুমারী ও ছাপা সুন্দরী
আর যাহাই  হউক,  আমার  এ  সাদাসিধা  পাড়াগেঁয়ে  কবিতাগুলিকে  এরকম  ছাপার  অক্ষরে  মানায়  না।  দম্ভোলি, ইরম্মদ ও কড়কড় শব্দ নহিলে যেন ছাপার অক্ষর সাজে না। 
এমন কাজ কেন করিলাম! কবিতাগুলি যখন খাতায় ছিল তখন আমার সুখের কি অভাব ছিল! এখন সে সকলেই  বিদেশীর  মতো  ইহার  মুখের  দিকে  চাহিয়া  দেখিবে!  কেহ  বলিবে  ভালো,  কেহ  বলিবে  মন্দ,  কেহ সম্মান করিবে, কেহ অপমান করিবে, কিন্তু ইহার ত্রুটি তো কেহই মার্জনা করিবে না; ইহাকে আপনার লোক বলিয়া কেহই তো কোলে তুলিয়া লইবে না! আপনার ধন পরের সম্পত্তি হইয়া গেল, যে যাহা করে, যে যাহা বলে চুপ করিয়া সহিতেই হইবে। আয় রে ফিরিয়া আয়— তোদের  সেই কাঁচা অক্ষর, বানান-ভুল, কালির দাগের মধ্যে ফিরিয়া আয়, স্নেহের আরামে থাকিবি। চব্বিশ ঘণ্টা সোজা লাইনের নীচে অমনতরো খাড়া হইয়া থাকিতে হইবে না।’

    
    

    
    
    

  

