

  
    খেয়া  লীলা১
                
    
    








  
  

        

      রবীন্দ্র রচনাবলী (:)
    
 
    
    খেয়া  লীলা১
    
    
    লীলা

 আমি
 শরৎশেষের মেঘের মতো 

তোমার গগন  কোণে 
 সদাই

ফিরি অকারণে । 

তুমি আমার চিরদিনের 

দিনমণি গো— 

আজো তোমার কিরণপাতে 

মিশিয়ে দিয়ে আলোর সাথে 

দেয় নি মোরে বাষ্প ক’রে 

তোমার পরশনি । 

তোমা হতে পৃথক হয়ে 

বৎসর মাস গনি। 
 
 ওগো   এমনি তোমার
ইচ্ছা যদি  


এমনি খেলা তব  
 তবে

খেলাও নব নব । 

লয়ে আমার তুচ্ছ কণিক 

ক্ষণিকতা গো— 

সাজাও তারে বর্ণে বর্ণে  


ডুবাও তারে তোমার স্বর্ণে  

বায়ুর স্রোতে ভাসিয়ে তারে 

খেলাও যথা  তথা । 

শূন্য আমায় নিয়ে রচ 

নিত্যবিচিত্রতা । 
 ওগো   আবার যবে ইচ্ছা
হবে 

সাঙ্গ কোরো খেলা 
 ঘোর

 নিশীথরাত্রিবেলা । 

অশ্রুধারে ঝরে যাব 

অন্ধকারে গো— 

প্রভাতকালে রবে কেবল 

নির্মলতা শুভ্রশীতল  




    
    

    
    
    

  

