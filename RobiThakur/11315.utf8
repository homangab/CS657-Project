

  
    ছবি ও গান  বিদায়  ১
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  বিদায়  ১
    
    
    বিদায়


সে যখন বিদায় নিয়ে গেল  
 তখন  নবমীর চাঁদ
অস্তাচলে যায় । 
 
গভীর রাতি নিঝুম চারি দিক  
 
আকাশেতে তারা অনিমিখ  
 
ধরণী নীরবে ঘুমায় । 
 
হাত দুটি তার ধরে দুই হাতে 
 
মুখের পানে চেয়ে সে রহিল  
 

কাননে বকুল তরুতলে 
 
একটিও সে কথা না কহিল । 
 
অধরে প্রাণের মলিন ছায়া  
 
চোখের জলে মলিন চাঁদের আলো  
 
যাবার বেলা দুটি কথা বলে 
 
বনপথ দিয়ে সে চলে গেল । 
 ঘন গাছের পাতার মাঝে
 আঁধার পাখি গুটিয়ে
পাখা  
 
তারি উপর চাঁদের আলো শুয়েছে  
 ছায়াগুলি এলিয়ে দেহ

আঁচলখানি পেতে যেন 
 
গাছের তলায় ঘুমিয়ে রয়েছে । 
 গভীর রাতে বাতাসটি নেই —

নিশীথে সরসীর জলে 
 
কাঁপে না বনের কালো ছায়া  
 ঘুম যেন ঘোমটাপরা

বসে আছে ঝোপেঝাপে  
 
পড়ছে বসে কী যেন এক মায়া । 
  
 
চুপ করে হেলে সে বকুল গাছে  
 
রমণী একেলা দাঁড়ায়ে আছে । 
 এলোথেলো চুলের মাঝে
 বিষাদমাখা সে মুখখানি
 
 
চাঁদের আলো পড়েছে তার'পরে । 
 পথের পানে চেয়ে ছিল 
 পথের পানেই
চেয়ে আছে  
 
পলক নাহি তিলেক কালের তরে । 
 গেল রে কে চলে গেল 

ধীরে ধীরে চলে গেল  
 
কী কথা সে বলে গেল হায় 

    
    

    
    
    

  

