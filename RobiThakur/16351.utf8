

  
    শৈশবসঙ্গীত   অপ্সরাপ্রেম ৯
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত   অপ্সরাপ্রেম ৯
    
    
    শৈশবসঙ্গীত 


বিবরণ হয়ে গিয়েছে কপোল

মলিন হইয়ে গিয়েছে মুখ

সভয়ে মুদিয়া আসিছে নয়ন

থরথর করি কাঁপিছে বুক

আহা থাম তুমি থাম গো—

হোয়ো না অধীরপ্রাণ

রাখ গো আমার কথা

ওগো শোন গো আমার গান

যদি না রাখ আমার কথা

যদি না থামে প্রমোদ তব

তবে জানিও সাগর জানিও

আমিসাগরবালারে কব।

তারা জোছনানিশীথে ত্যজিয়া আলয়

সাজিয়া মুকুতাবেশে

হাসি হাসি আর গাহিবে না গান

তোমার উপরে এসে।

যে রূপ হেরিয়া লহরীরা তব

হইতে পাগলমত

যে গানে মজিয়া কানন ত্যজিয়া

আসিত বায়ুরা যত।

আধখানি তনু সলিলে লুকান’

সুনিবিড় কেশরাশি

লহরীর সাথে নাচিয়া নাচিয়া

সলিলে পড়িত আসি

অধীর ঊরমি মুখ চুমিবারে

যতন করিত কত

নিরাশ হইয়া পড়িত ঢলিয়া

মরমে মিশায়ে যেত।

সে বালারা আর আসিবে না

সে মধুর হাসি হাসিবে না





    
    

    
    
    

  

