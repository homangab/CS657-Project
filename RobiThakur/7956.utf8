

  
    ছেলেভুলানো ছড়া : ২,১৯
                
    
    








  
  

        

      রবীন্দ্র রচনাবলী (://.-..)
    
 -->
    
    ছেলেভুলানো ছড়া : ২,১৯
    
    
    ছেলেভুলানো ছড়া : ২


&;&;&;&;&;&;&;&;&;&;&;&;&;&;৬৪
ইটা কমলের মা লো ভিটা ছেড়ে দে।
তোর ছাওয়ালের বিয়া, বাদ্য এনে দে॥
ছোটো বেলায় খেলাইছিলাম ঘুটি মুছি দিয়া।
মা গালাইছিলেন খুব্‌রি বলিয়া॥
এখন কেন কাঁদো মা গো ডুলির খুরা ধরে।
পরের পুতে নিয়ে যাবে ডুম্‌ডুমি বাজিয়ে॥ 
&;
&;&;&;&;&;&;৬৫
কে রে, কে রে, কে রে!
তপ্ত দুধে চিনির পানা
মণ্ডা ফেলে দে রে॥ 
&;
&;&;&;&;&;৬৬
আয় রে পাখি টিয়ে!
খোকা আমাদের পান খেয়েছে
নজর বাঁধা দিয়ে॥ 
&;
&;&;&;&;&;&;&;&;৬৭
আয় রে পাখি লটকুনা!
ভেজে দিব তোরে বর-বটনা॥
খাবি আর কল্‌কলাবি।
খোকাকে নিয়ে ঘুম পাড়াবি॥ 
&;
&;&;&;&;&;৬৮
ষষ্ঠী বাছা পানের গোছা
তুলে নাড়া রে।
যে আবাগী দেখতে নারে
পাড়া ছেড়ে যা রে॥ 



    
    

    
    
    

  

