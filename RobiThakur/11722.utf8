

  
    স্মরণ - ২৬
                
    
    








  
  

        

      রবীন্দ্র রচনাবলী (://.-..)
    
 -->
    
    স্মরণ - ২৬
    
    
    ২৬

আজিকে তুমি ঘুমাও , আমি জাগিয়া রব দুয়ারে
— 
রাখিব জ্বালি আলো । 
তুমি তো ভালো বেসেছ , আজি একাকী শুধু
আমারে 
বাসিতে হবে ভালো । 
আমার লাগি তোমারে আর হবে না কভু সাজিতে , 
তোমার লাগি আমি 
এখন হতে হৃদয়খানি সাজায়ে ফুলরাজিতে 
রাখিব দিনযামী । 
তোমার বাহু কত - না দিন শ্রান্তি - দুখ
ভুলিয়া 
গিয়েছে সেবা করি , 
আজিকে তারে সকল তার কর্ম হতে তুলিয়া 
রাখিব শিরে ধরি । 
এবার তুমি তোমার পূজা সাঙ্গ করি চলিলে 
সঁপিয়া মনপ্রাণ , 
এখন হতে আমার পূজা লহো গো আঁখিসলিলে — 
আমার স্তবগান । 


    
    

    
    
    

  

