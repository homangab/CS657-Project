

  
    স্ফুলিঙ্গ ৪৭
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৪৭
    
    
    স্ফুলিঙ্গ

১৭৬

বিমল আলোকে আকাশ সাজিবে
 শিশিরে ঝলিবে ক্ষিতি
হে শেফালিতব বীণায় বাজিবে
 শুভ্রপ্রাণের গীতি।

১৭৭

বিশ্বের হৃদয়মাঝে
 কবি আছে সে কে
কুসুমের লেখা তার
 বারবার লেখে—
অতৃপ্ত হৃদয়ে তাহা
 বারবার মোছে
অশান্ত প্রকাশব্যথা
 কিছুতে না ঘোচে।

১৭৮

বুদ্ধির আকাশ যবে সত্যে সমুজ্জ্বল
 প্রেমরসে অভিষিক্ত
হৃদয়ের ভূমি—
জীবনতরুতে ফলে কল্যাণের ফল
 মাধুরীর পুষ্পগুচ্ছে
উঠে সে কুসুমি।

১৭৯

বেছে লব সবসেরা
 ফাঁদ পেতে থাকি—
সবসেরা কোথা হতে
 দিয়ে যায় ফাঁকি।
আপনারে করি দান



    
    

    
    
    

  

