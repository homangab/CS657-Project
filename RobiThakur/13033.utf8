

  
    প্রহাসিনী  অটোগ্রাফ ১
                
    
    








  
  

        

      রবীন্দ্র রচনাবলী (:)
    
 
    
    প্রহাসিনী  অটোগ্রাফ ১
    
    
    অটোগ্রাফ
খুলে আজ বলি  ওগো নব্য  
নও তুমি পুরোপুরি সভ্য । 
জগৎটা যত লও চিনে 
ভদ্র হতেছ দিনে দিনে । 
বলি তবু সত্য এ কথা — 
বারোআনা অভদ্রতা 
কাপড়েচোপড়ে ঢাক ' তারে  
ধরা তবু পড়ে বারে বারে  
কথা যেই বার হয় মুখে 
সন্দেহ যায় সেই চুকে । 
 
ডেস্কেতে দেখিলাম  মাতা 
রেখেছেন অটোগ্রাফখাতা । 
আধুনিক রীতিটার ভানে 
যেন সে তোমারই দাবি আনে । 
এ ঠকানো তোমার যে নয় 
মনে মোর নাই সংশয় । 
সংসারে যারে বলে নাম 
তার যে একটু নেই দাম 
সে কথা কি কিছু ঢাকা আছে 
শিশু ফিলজফারের কাছে । 
খোকা বলে  বোকা বলে কেউ — 
তা নিয়ে কাঁদ না ভেউভেউ । 
নামভোলা খুশি নিয়ে আছ  
নামের আদর নাহি যাচ । 
খাতাখানা মন্দ এ না গো 
পাতাছেঁড়া কাজে যদি লাগ । 
আমার নামের অক্ষর 
চোখে তব দেবে ঠোক্কর । 
ভাববে  এ বুড়োটার খেলা  



    
    

    
    
    

  

