

  
    বীথিকা- পত্র, ১
                
    
    








  
  

        

      রবীন্দ্র রচনাবলী (://.-..)
    
 -->
    
    বীথিকা- পত্র, ১
    
    
    পত্র


অবকাশ ঘোরতর অল্প , 
অতএব কবে লিখি গল্প ! 
সময়টা বিনা কাজে ন্যস্ত , 
তা নিয়েই সর্বদা ব্যস্ত । 
তাই ছেড়ে দিতে হল শেষটা 
কলমের ব্যবহার - চেষ্টা । 
সারাবেলা চেয়ে থাকি শূন্যে , 
বুঝি গতজন্মের পুণ্যে 
পায় মোর উদাসীন চিত্ত 
রূপে রূপে অরূপের বিত্ত । 
নাই তার সঞ্চয়তৃষ্ণা , 
নষ্ট করাতে তার নিষ্ঠা । 
মৌমাছি - স্বভাবটা পায় নাই , 
ভবিষ্যতের কোনো দায় নাই । 
ভ্রমর যেমন মধু নিচ্ছে 
যখন যেমন তার ইচ্ছে । 
অকিঞ্চনের মতো কুঞ্জে 
নিত্য আলসরস ভুঞ্জে । 
মৌচাক রচে না কী জন্যে— 
ব্যর্থ বলিয়া তারে অন্যে 
গাল দিক , খেদ নাই তা নিয়ে । 
জীবনটা চলেছে সে বানিয়ে 
আলোতে বাতাসে আর গন্ধে 
আপন পাখা - নাড়ার ছন্দে । 
জগতের উপকার করতে 
চায় না সে প্রাণপণে মরতে , 
কিংবা সে নিজের শ্রীবৃদ্ধির 
টিকি দেখিল না আজও সিদ্ধির । 
কভু যার পায় নাই তত্ত্ব 
তারি গুণগান নিয়ে মত্ত । 



    
    

    
    
    

  

