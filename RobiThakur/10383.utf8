

  
    ক্ষণিকা  অবিনয় ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  অবিনয় ১
    
    
    অবিনয়


হে নিরুপমা  
চপলতা আজ যদি কিছু ঘটে 

করিয়ো ক্ষমা ।


এল আষাঢ়ের প্রথম দিবস  
বনরাজি আজি ব্যাকুল বিবশ  
বকুলবীথিকা মুকুলে মত্ত 

কানন ' পরে— 
নবকদম্ব মদিরগন্ধে 
 আকুল করে । 
 

হে নিরুপমা  
আঁখি যদি আজ করে অপরাধ 

করিয়ো ক্ষমা । 
হেরো আকাশের দূর কোণে কোণে 
বিজুলি চমকি উঠে খনে খন ে  
বাতায়নে তব দ্রুত কৌতুকে 

মারিছে উঁকি— 
বাতাস করিছে দুরন্তপনা 

ঘরেতে ঢুকি । 
 

হে নিরুপমা  
গানে যদি লাগে বিহ্বল তান 

করিয়ো ক্ষমা । 
ঝরঝর ধারা আজি উতরোল  
নদীকূলে  কূলে উঠে কল্লোল  
বনে বনে গাহে মর্মরস্বরে 

নবীন পাতা— 
সজল পবন দিশে দিশে তুলে 

বাদলগাথা । 
 


    
    

    
    
    

  

