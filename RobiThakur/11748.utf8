

  
    কড়ি ও কোমল  কাঙালিনী  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  কাঙালিনী  ১
    
    
    কাঙালিনী 

আনন্দময়ীর আগমনে  

আনন্দে গিয়েছে দেশ ছেয়ে । 
হেরো ওই ধনীর দুয়ারে 

দাঁড়াইয়া কাঙালিনী মেয়ে । 
উৎসবের হাসি  কোলাহল 

শুনিতে পেয়েছে ভোরবেলা  
নিরানন্দ গৃহ তেয়াগিয়া 

তাই আজ বাহির হইয়া 
আসিয়াছে ধনীর দুয়ারে 

দেখিবারে আনন্দের খেলা । 
বাজিতেছে উৎসবের বাঁশি  

কানে তাই পশিতেছে আসি  
ম্লান চোখে তাই ভাসিতেছে 

দুরাশার সুখের স্বপন  
চারি দিকে প্রভাতের আলো 

নয়নে লেগেছে বড়ো ভালো  
আকাশেতে মেঘের মাঝারে 

শরতের কনক তপন । 
কত কে যে আসে  কত যায়  

কেহ হাসে  কেহ গান গায়  
কত বরনের বেশভূষা — 

ঝলকিছে কাঞ্চন  রতন  
কত পরিজন দাসদাসী  

পুষ্প পাতা কত রাশি রাশি 
চোখের উপরে পড়িতেছে 

মরীচিকা  ছবির মতন । 
হেরো তাই রহিয়াছে চেয়ে 

শূন্যমনা কাঙালিনী মেয়ে । 
শুনেছে সে  মা এসেছে ঘরে  
 তাই বিশ্ব আনন্দে
ভেসেছে  


    
    

    
    
    

  

