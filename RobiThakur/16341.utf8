

  
    শৈশবসঙ্গীত -  ফুলের ধ্যান -১
                
    
    








  
  

        

      রবীন্দ্র রচনাবলী (://.-..)
    
 -->
    
    শৈশবসঙ্গীত -  ফুলের ধ্যান -১
    
    
    ফুলের ধ্যান 
 
&;&;&; মুদিয়া আঁখির পাতা
&;&;&; কিশলয়ে ঢাকি মাথা
উষার ধেয়ানে রয়েছি মগন
&;&;&; রবির প্রতিমা স্মরি,
এমনি করিয়া ধেয়ান ধরিয়া
&;&;&; কাটাইব বিভাবরী!
দেখিতেছি শুধু উষার স্বপন,
তরুণ রবির তরুণ কিরণ,
তরুণ রবির অরুণ চরণ
&;&;&; জাগিছে হৃদয়-’পরি!
তাহাই সমরিয়া ধেয়ান ধরিয়া
&;&;&; কাটাইব বিভাবরী।

আকাশে যখন শতেক তারা
রবির কিরণে হইবে হারা,
ধরায় ঝরিয়া শিশিরধারা
&;&;&; ফুটিবে তারার মত,
&;&;&; ফুটিবে কুসুম শত,
&;&;&; ফুটিবে দিবার আঁখি,
&;&;&; ফুটিবে পাখীর গান,
তখন আমারে চুমিবে তপন,
তখন আমার ভাঙ্গিবে স্বপন,
&;&;&; তখন ভাঙ্গিবে ধ্যান।

তখন সুধীরে খুলিব নয়ান,
তখন সুধীরে তুলিব বয়ান,
পূরব আকাশে চাহিয়া চাহিয়া
&;&;&; কথা কব ভাঙ্গা ভাঙ্গা।



    
    

    
    
    

  

