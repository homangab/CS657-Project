

  
    কড়ি ও কোমল  কোথায়   ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  কোথায়   ১
    
    
    কোথায়


    হায় কোথা যাবে  
অনন্ত অজানা দেশ  নিতান্ত যে একা তুমি  

   পথ কোথা পাবে  

  হায়  কোথা যাবে  
 
 
  
কঠিন বিপুল এ জগৎ  
  
খুঁজে নেয় যে যাহার পথ ।
স্নেহের পুতলি তুমি সহসা অসীমে গিয়ে 

  কার মুখে চাবে । 

  হায়  কোথা যাবে  
 

মোরা কেহ সাথে রহিব না  

মোরা কেহ কথা কহিব না । 
নিমেষ যেমনি যাবে  আমাদের ভালোবাসা 

  আর নাহি পাবে । 

  হায়  কোথা যাবে  
 

মোরা বসে কাঁদিব হেথায়  
  শূন্যে
চেয়ে ডাকিব তোমায়  
মহা সে বিজন মাঝে হয়তো বিলাপধ্বনি 

   মাঝে মাঝে শুনিবারে পাবে  

    হায়  কোথা যাবে  
 
দেখো
 এই ফুটিয়াছে ফুল  
বসন্তেরে
করিছে আকুল  
পুরানো সুখের স্মৃতি বাতাস আনিছে নিতি 

   কত স্নেহভাবে  

   হায়  কোথা যাবে  
 


    
    

    
    
    

  

