

  
    নটরাজ বিলাপ ২৯
                
    
    








  
  

        

      রবীন্দ্র রচনাবলী (:)
    
 
    
    নটরাজ বিলাপ ২৯
    
    
    নটরাজ
চলিতে পথে এল আঁধার রাতি  
নিবিয়া গেল ছিল যে ওর বাতি । 

  অসুরদলে গগনে রচে কারা  
  তাই তো শশী হয়েছে জ্যোতিহারা  
  আকাশ ঘেরি ধরিবে যত তারা 
  
    কে যেন জেলে কুহেলিজাল পাতি । 
    নিবিয়া গেল ছিল যে ওর বাতি । 
  


বধূরা যবে সাঁজের জ্যোতি জ্বাল 
একটি দীপ উহারে দেওয়া ভালো । 

  দেবতা যারে বিঘ্ন দিয়ে হানে 
  তোমরা তারে বাঁচায়ো দয়া দানে 
  কল্যাণী গো  তোদেরি কল্যাণে 
  
    ছুটিয়া যাক্‌ কুস্বপন কালো — 
    একটি দীপ উহারে দেওয়া ভালো । 
  

 

  
    
      গান 
    
  

 
শিউলিফোটা ফুরাল যেই শীতের বনে  

  এলে যে সেই শূন্যখনে । 

তাই গোপনে সাজিয়ে ডালা 

  দুখের সুরে বরণমালা 
  
    গাঁথি মনে মনে 
    
      শূন্য খনে । 
    
  

দিনের কোলাহলে 
ঢাকা সে যে রইবে হৃদয়তলে । 

  রাতের তারা উঠবে যবে 
  সুরের মালা বদল হবে 
  
    তখন তোমার সনে 
    
      মনে মনে । 
    
  

 
হায় হেমন্তলক্ষ্মী  তোমার নয়ন কেন ঢাকা — 

    
    

    
    
    

  

