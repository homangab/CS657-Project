

  
    নৈবেদ্য - ৫৮
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৫৮
    
    
    ৫৮

তাঁহারা দেখিয়াছেন — বিশ্ব চরাচর 
ঝরিছে আনন্দ হতে আনন্দনির্ঝর । 
অগ্নির প্রত্যেক শিখা ভয়ে তব কাঁপে , 
বায়ুর প্রত্যেক শ্বাস তোমারি প্রতাপে , 
তোমারি আদেশ বহি মৃত্যু দিবারাত 
চরাচর মর্মরিয়া করে যাতায়াত । 
গিরি উঠিয়াছে ঊর্ধ্বে তোমারি ইঙ্গিতে , 
নদী ধায় দিকে দিকে তোমারি সংগীতে । 
শূন্যে শূন্যে চন্দ্রসূর্য গ্রহতারা যত 
অনন্ত প্রাণের মাঝে কাঁপিছে নিয়ত । 
&; 
তাঁহারা ছিলেন নিত্য এ বিশ্ব-আলয়ে 
কেবল তোমারি ভয়ে , তোমারি নির্ভয়ে — 
তোমারি শাসনগর্বে দীপ্ততৃপ্তমুখে 
বিশ্বভুবনেশ্বরের চক্ষুর সম্মুখে । 


    
    

    
    
    

  

