

  
    পরিশেষ  বিচিত্রা ২
                
    
    








  
  

        

      রবীন্দ্র রচনাবলী (:)
    
 
    
    পরিশেষ  বিচিত্রা ২
    
    
    পরিশেষ 


বিচিত্রা হে  বিচিত্রা  
কালো গগনে ডেকেছে ঘন দেয়া । 

প্রাণের সেই ঢেউয়ের তালে 

বাজালে তুমি বীণ  

ব্যথায় মোর জাগায়ে নিয়ে 

তারের রিনিরিন । 

পালের ' পরে দিয়েছ বেগে 

সুরের হাওয়া তুলে  

সহসা বেয়ে নিয়েছ তরী 

অপূর্বেরি কূলে । 
 

চৈত্রমাসে শুক্ল নিশা 

জুঁহি  বেলির গন্ধে মিশা  
জলের ধ্বনি তটের কোলে কোলে 

 বিচিত্রা
হে  বিচিত্রা  
অনিদ্রারে আকুল করি তোলে । 

যৌবনে সে উতল রাতে 

করুণ কার চোখে 
সোহিনী রাগে মিলাতে মিড় 

 চাঁদের ক্ষীণালোকে । 
কাহার ভীরু হাসির'পরে 

মধুর দ্বিধা ভরি 
শরমেছোঁয়া নয়নজল 

কাঁপাতে থরথরি । 
 

হঠাৎ কভু জাগিয়া উঠি 

ছিন্ন করি ফেলেছ টুটি 
নিশীথিনীর মৌন যবনিকা  

বিচিত্রা হে  বিচিত্রা  
হেনেছ তারে বজ্রানলশিখা । 

 গভীর রবে হাঁকিয়া গেছ  

‘ অলস থেকো না গো । ' 

    
    

    
    
    

  

