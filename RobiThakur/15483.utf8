

  
    শিক্ষকদের প্রতি নিবেদন  ১
                
    
    








  
  

        

      রবীন্দ্র রচনাবলী (:)
    
 
    
    শিক্ষকদের প্রতি নিবেদন  ১
    
    
    শিক্ষকদের প্রতি নিবেদন

ইংরেজিশিক্ষার্থী বালকেরা যখন অক্ষরপরিচয়ে প্রবৃত্ত আছে সেই সময়ে কেবল কানে শুনাইয়া ও মুখে বলাইয়া তাহাদিগকে ইংরেজি ভাষা ব্যবহারে অভ্যস্ত করিয়া লইবার জন্য এই গ্রন্থ রচিত হইয়াছে। এই শ্রুতিশিক্ষা শেষ করিলে বই পড়িবার অবস্থায় বালকদের অধ্যয়নকার্য অনেক সহজ হইবে তাহাতে সন্দেহ নাই। বলা বাহুল্য ছাত্রদের প্রয়োজন বুঝিয়া গ্রন্থলিখিত প্রণালী অনুসরণপূর্বক শিক্ষকগণ নূতন নূতন বাক্য রচনা করিয়া ব্যবহার করিবেন। এই গ্রন্থর এক  একটি অংশ ছাত্রেরা যখন কানে শুনিয়া সম্পূর্ণ বুঝিতে পারিবে তখনই সেই অংশ তাহাদিগকে মুখে বলাইবার সময় আসিবে। সেই সময়েই শিক্ষক যখন ছাত্রকে  বলিবেন তখন ছাত্র  বলিয়া তাঁহার নিকটে আসিবে। যখন তিনি  বলিবেন   সে   বলিয়া চলিয়া যাইবে। প্রথম হইতে শেষ পর্যন্ত এইরূপ ভাবেই শিখাইতে হইবে শিক্ষকগণ ইহা মনে রাখিবেন। 
এইখানে এ কথা বিশেষ করিয়া বলা আবশ্যক ষে কোন্‌ পথ দিয়া ছেলেদের কানে এবং জিহ্বায় ইংরেজি ভাষাটা অভ্যস্ত করিয়া তুলিতে হইবে আমরা এই গ্রন্থে তাহার আভাস দিয়াছি মাত্র। ছাত্রদের বুদ্ধি ও শক্তি বিবেচনা করিয়া  শিক্ষকদিগকে কাজ করিতে হইবে। কানের অভ্যাস কতক্ষণ করাইলে মুখে অভ্যাসের সময় আসিবে তাহা ছাত্র বুঝিয়া ঠিক করিতে হইবে।  শুধু তাই নয় যদি দেখা যায় কোনো ছাত্রের পক্ষে কোনো অংশ কঠিন হইতেছে তবে শিক্ষক সে অংশ সহজ করিয়া বা পরিত্যাগ করিয়া চলিবেন। মুখে মুখে বলাইবার সময় ছাত্রদিগকে ইংরেজিভাষা ব্যবহারে অনেক দূর অগ্রসর করা যাইতে পারে। তাহার একটা দৃষ্টান্ত দিই। 
শিক্ষক ছাত্রদিগকে সারিবন্দী দাঁড় করাইয়া একে একে তাহাদিগকে নিজের কাছে আহ্বান করিতেছেন–  
    
এই বাক্যটি যখন হৃদয়ঙ্গম হইয়াছে যখন এই আদেশবাক্য শুনিলেই সে তাহা অবিলম্বে পালন করিতেছে তখন তাহাকে মুখে বলাইতে হইবে যথা 

   
     
   
   


হরি ফিরিয়া গেলে শিক্ষক মধুকে জিজ্ঞাসা করিতে পারেন      ?
     মধু উত্তর দিবে     
এইরূপে সমস্ত ক্লাসকে দিয়া বলাইয়া অতীত কালের রূপ অভ্যাস করানো যাইবে। 
হরি যখন শিক্ষকের অভিমুখে আসিতেছে তখন শিক্ষক মধুকে জিজ্ঞাসা করিতে পারেন      ? মধু উত্তর দিবে       তাহার পরে হরি তাঁহার  কাছে আসিলে জিজ্ঞাসা করিতে পারেন     ?  উত্তর       তাহার পরে হরিকে প্রশ্ন করা যাইতে পারে      ? উত্তর        
এই প্রকারে গ্রন্থলিখিত সমস্ত অংশকেই অনুধাবন করিলে ক্রিয়ার ভিন্ন ভিন্ন রূপ ছাত্রদের অভ্যস্ত হইবে। ভবিষ্যৎকালের রূপ শিখাইবার সময় শিক্ষক ছাত্রকে জিজ্ঞাসা করিবেন      ? উত্তর         অন্যের প্রতি   ?        ?    


    
    

    
    
    

  

