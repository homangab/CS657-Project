

  
    ছড়ার ছবি  কাশী ৩
                
    
    








  
  

        

      রবীন্দ্র রচনাবলী (:)
    
 
    
    ছড়ার ছবি  কাশী ৩
    
    
    ছড়ার ছবি

 বলছে  ‘ তোমার মরণ হয় না  কাহার বাছনি ও  
 পাপের বোঝা বাড়িয়ো না আর  ঘরে ফেরৎ দিয়ো — 
 আহা  এমন সোনার টুকরো — ' শুনে আগুন মামা  
 বিশ্রী রকম গাল দিয়ে কয়  ‘ মিহি সুরটা থামা । ' 
 এ'কেই বলে মিহি সুর কি  আমি ভাবছি শুনে । 
 দিন তো গেল কোনোমতে কড়ি বর্‌গা গুনে । 
 রাত্রি হবে দুপুর  ভাগ্নি ঢুকল ঘরে ধীরে  
 চুপি চুপি বললে কানে  ‘ যেতে কি চাস ফিরে । ' 
 লাফিয়ে উঠে কেঁদে বললেম  ‘ যাব যাব যাব । ' 
 ভাগ্নি বললে  ‘ আমার সঙ্গে সিঁড়ি বেয়ে নাবো — 
 কোথায় তোমার খুড়ির বাসা অগস্ত্যকুণ্ডে কি  
 যে ক ' রে হোক আজকে রাতেই খুঁজে একবার দেখি  
 কালকে মামার হাতে আমার হবেই মুণ্ডপাত । ' — 
 আমি তো  ভাই  বেঁচে গেলেম  ফুরিয়ে গেল রাত । 
  
 হেসে বললেম যোগীনদাদার গম্ভীর মুখ দেখে  
 ঠিক এমনি গল্প বাবা শুনিয়েছে বই থেকে । 
 দাদা বললেন  ‘ বিধি যদি চুরি করেন নিজে 
 পরের গল্প  জানিনে ভাই  আমি করব কী যে । ' 



    
    

    
    
    

  

