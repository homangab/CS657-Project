

  
    নৈবেদ্য  ৩৩
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৩৩
    
    
    ৩৩

তখন করি নি  নাথ  কোনো আয়োজন  
বিশ্বের সবার সাথে  হে বিশ্বরাজন্‌  
অজ্ঞাতে আসিতে হাসি আমার অন্তরে 
কত শুভদিনে  কত মুহূর্তের'পরে 
অসীমের চিহ্ন লিখে গেছ লই তুলি 
তোমার স্বাক্ষরআঁকা সেই ক্ষণগুলি — 
দেখি তারা স্মৃতিমাঝে আছিল ছড়ায়ে 
কতনা ধূলির সাথে  আছিল জড়ায়ে 
ক্ষণিকের কত তুচ্ছ সুখদুঃখ ঘিরে 
 
হে নাথ  অবজ্ঞা করি যাও নাই ফিরে 
আমার সে ধুলাস্তূপ খেলাঘর দেখে 
খেলামাঝে শুনিতে পেয়েছি থেকে থেকে 
যে চরণধ্বনি — আজ শুনি তাই বাজে 
জগৎসংগীতসাথে চন্দ্রসূর্যমাঝে । 


    
    

    
    
    

  

