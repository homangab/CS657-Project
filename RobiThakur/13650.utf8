

  
    আরোগ্য - ৮
                
    
    








  
  

        

      রবীন্দ্র রচনাবলী (://.-..)
    
 -->
    
    আরোগ্য - ৮
    
    
    ৮

একা ব ' সে সংসারের প্রান্ত-জানালায় 
দিগন্তের নীলিমায় চোখে পড়ে অনন্তের ভাষা । 
আলো আসে ছায়ায় জড়িত 
শিরীষের গাছ হতে শ্যামলের স্নিগ্ধ সখ্য বহি । 
বাজে মনে — নহে দূর , নহে বহু দূর । 
পথরেখা লীন হল অস্তগিরিশিখর-আড়ালে , 
স্তব্ধ আমি দিনান্তের পান্থশালা-দ্বারে , 
দূরে দীপ্তি দেয় ক্ষণে ক্ষণে 
শেষতীর্থমন্দিরের চূড়া । 
সেথা সিংহদ্বারে বাজে দিন-অবসানের রাগিণী 
যার মূর্ছনায় মেশা এ জন্মের যা-কিছু সুন্দর , 
স্পর্শ যা করেছে প্রাণ দীর্ঘ যাত্রাপথে 
পূর্ণতার ইঙ্গিত জানায়ে । 
বাজে মনে — নহে দূর , নহে বহু দূর । 


    
    

    
    
    

  

