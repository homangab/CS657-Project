

  
    যোগাযোগচতুর্থ অঙ্কপ্রথম দৃশ্য ৫৮
                
    
    








  
  

        

      রবীন্দ্র রচনাবলী (:)
    
 
    
    যোগাযোগচতুর্থ অঙ্কপ্রথম দৃশ্য ৫৮
    
    
    যোগাযোগ

দাদা  কিছুদিন আগে মনে মনে গুরু খুঁজছিলুম — আমার দরকার কী ? তুমি যে আমাকে গানের মন্ত্র দিয়েছ । 
বিপ্রদাস । কুমু  আমাকে লজ্জা দিস নে । আমার মতো গুরু রাস্তায়ঘাটে মেলে  তারা অন্যকে যে মন্ত্র দেয় নিজে তার মানেই জানে না । কুমু  কতদিন এখানে থাকতে পারবি ঠিক করে বল্‌ দেখি । 
কুমুদিনী । যতদিন না ডাক পড়ে । 
বিপ্রদাস । তুই এখানে আসতে চেয়েছিলি ? 
কুমুদিনী । না  আমি চাই নি । 
বিপ্রদাস । এর মানে কী ? 
কুমুদিনী । মানের কথা ভেবে লাভ নেই দাদা । চেষ্টা করলেও বুঝতে পারব না । তোমার কাছে আসতে পেরেছি এই যথেষ্ট । যতদিন থাকতে পারি সেই ভালো । দাদা  তোমার খাওয়া হচ্ছে না  খেয়ে নাও । 
 
চাকরের প্রবেশ 
 
চাকর । মুখুজ্জেমশায় এসেছেন । 
 
একটু ব্যস্ত হয়ে উঠে 
 
বিপ্রদাস । ডেকে দাও । 
[ চাকরের প্রস্থান 
কালুর প্রবেশ । কুমুদিনী প্রণাম করল 
 
কালু । ছোটোখুকি  এসেছ ? এইবার দাদার সেরে উঠতে দেরি হবে না । 
কুমুদিনী । দাদা  তোমার বার্লিতে নেবুর রস দেবে না ? 
 
বিপ্রদাস হাত ওলটালে 
 
কুমুদিনী । বার্লি ভালো করে তৈরি করে আনি  ঠাণ্ডা হয়ে গেছে । 
[ প্রস্থান 
উদ্‌বিগ্নমুখে 
 
বিপ্রদাস । কালুদা  খবর কী বলো । 
কালু । তোমার একলার সইয়ে টাকা ধার দিতে কেউ রাজি হয় না  সুবোধের সই চায় । মাড়োয়ারি ধনীদের কেউ কেউ দিতে পারে  কিন্তু সেটা নিতান্ত বাজি খেলার 

    
    

    
    
    

  

