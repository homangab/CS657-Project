

  
    কাহিনী  দুই বিঘা জমি ৩
                
    
    








  
  

        

      রবীন্দ্র রচনাবলী (:)
    
 
    
    কাহিনী  দুই বিঘা জমি ৩
    
    
    কাহিনী 
  দুটি পাকা ফল লভিল ভূতল  আমার কোলের কাছে । 
 ভাবিলাম মনে বুঝি এতখনে  আমারে চিনিল মাতা 

 স্নেহের সে দানে বহু সম্মানে  বারেক ঠেকানু
মাথা । 
  
 হেনকালে হায় যমদূত  প্রায়  কোথা হতে এল মালী  
 ঝুঁটি  বাঁধা উড়ে সপ্তম সুরে  পাড়িতে লাগিল
গালি । 
 কহিলাম তবে  ‘ আমি তো নীরবে  দিয়েছি আমার
সব — 
  দুটি ফল তার করি অধিকার   এত
তারি কলরব  ' 
 চিনিল না মোরে  নিয়ে গেল ধরে  কাঁধে তুলি লাঠিগাছ — 
 বাবু ছিপ হাতে পারিষদ  সাথে  ধরিতেছিলেন
মাছ । 
 শুনি বিবরণ ক্রোধে তিনি কন   ‘ মারিয়া করিব
খুন  ' 
 বাবু যত বলে পারিষদ  দলে  বলে তার শতগুণ । 
 আমি কহিলাম  ‘ শুধু দুটি আম  ভিখ মাগি মহাশয়  ' 
 বাবু কহে হেসে  ‘ বেটা সাধুবেশে  পাকা চোর
অতিশয় । ' 
 আমি শুনে হাসি আঁখিজলে ভাসি   এই ছিল মোর
ঘটে — 
 তুমি মহারাজ সাধু হলে আজ   আমি আজ চোর বটে
 
    
    

    
    
    

  

