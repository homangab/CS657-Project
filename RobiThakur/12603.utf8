

  
    নবজাতক  নবজাতক ১
                
    
    








  
  

        

      রবীন্দ্র রচনাবলী (:)
    
 
    
    নবজাতক  নবজাতক ১
    
    
    নবজাতক
নবীন আগন্তুক  
 নব যুগ তব যাত্রার পথে


চেয়ে আছে উৎসুক । 
 কী বার্তা নিয়ে মর্তে
এসেছ তুমি  

জীবনরঙ্গভূমি 
 তোমার লাগিয়া পাতিয়াছে
কী আসন । 

নরদেবতার পূজায় এনেছ 

কী নব সম্ভাষণ । 
 অমরলোকের কী
গান এসেছ শুনে । 

তরুণ বীরের তূণে 
 কোন্‌ মহাস্ত্র বেঁধেছ
কটির ’পরে 

অমঙ্গলের সাথে সংগ্রামতরে । 

রক্তপ্লাবনে পঙ্কিল পথে 

বিদ্বেষে বিচ্ছেদে 

হয়তো রচিবে মিলনতীর্থ 

শান্তির বাঁধ বেঁধে । 
কে বলিতে পারে তোমার ললাটে লিখা 
 কোন্‌ সাধনার অদৃশ্য
জয়টিকা । 
 আজিকে তোমার অলিখিত নাম 

আমরা বেড়াই খুঁজি — 

আগামী প্রাতের শুকতারাসম 

নেপথ্যে আছে বুঝি । 

মানবের শিশু বারে বারে আনে 

চির আশ্বাসবাণী — 


নূতন প্রভাতে মুক্তির আলো 

বুঝিবা দিতেছে আনি । 


    
    

    
    
    

  

