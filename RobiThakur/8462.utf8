

  
    রাশিয়ার চিঠি ১১ ২
                
    
    








  
  

        

      রবীন্দ্র রচনাবলী (:)
    
 
    
    রাশিয়ার চিঠি ১১ ২
    
    
    রাশিয়ার চিঠি ১১

বিরলবসতি জনসংস্থান দূরে দূরে দেশে রাস্তার অভাব জলের অভাব লোকালয়ের মাঝে মাঝে বড়ো বড়ো মরুভূমি লোকের আর্থিক দুরবস্থা অত্যন্ত বেশি।
আপাতত মাথাপিছু পাঁচ রুবল করে শিক্ষার খরচ পড়ছে। এ দেশের প্রজাসংখ্যার সিকি পরিমাণ লোক যাযাবর ()। তাদের জন্যে প্রাথমিক পাঠশালার সঙ্গে সঙ্গে বোর্ডিং স্কুল খোলা হয়েছে ইঁদারার কাছাকাছি যেখানে বহু পরিবার মিলে আড্ডা করে সেইরকম জায়গায়। পড়ুয়াদের জন্যে খবরের কাগজও প্রকাশ করা হয়ে থাকে। মস্কৌ শহরে নদীতীরে সাবেক কালের একটি উদ্যানবেষ্টিত সুন্দর প্রাসাদে তুর্কমেনদের জন্য শিক্ষক শিক্ষিত করবার একটি বিদ্যাভবন ( '   ) স্থাপিত হয়েছে। সেখানে সম্প্রতি একশো তুর্কমেন ছাত্র শিক্ষা পাচ্ছে বারোতেরো বছর তাদের বয়স। এই বিদ্যাভবনের ব্যবস্থা স্বায়ত্তশাসননীতিঅনুসারে। এই ব্যবস্থার মধ্যে কতকগুলি কর্মবিভাগ আছে। যেমন স্বাস্থ্যবিভাগ গার্হস্থ্যবিভাগ ( ) ক্লাসকমিটি। স্বাস্থ্যবিভাগ থেকে দেখা হয় সমস্ত মহলগুলি () ক্লাসগুলি বাসের ঘর আঙিনা পরিষ্কার আছে কি না। কোনো ছেলের যদি অসুখ করে তা সে যতই সামান্য হোক তার জন্যে ডাক্তার দেখাবার বন্দোবস্ত এই বিভাগের ‘পরে। গার্হস্থ্যবিভাগের অন্তর্গত অনেকগুলি উপবিভাগ আছে। এই বিভাগের কর্তব্য হচ্ছে দেখা—ছেলেরা পরিষ্কার পরিপাটি আছে কি না। ক্লাসে পড়বার কালে ছেলেদের ব্যবহারের প্রতি দৃষ্টি রাখা ক্লাসকমিটির কাজ। প্রত্যেক বিভাগ থেকে প্রতিনিধি নির্বাচিত হয়ে অধ্যক্ষসভা গড়ে ওঠে। এই অধ্যক্ষসভার প্রতিনিধিরা স্কুলকৌন্সিলে ভোট দেবার অধিকার পায়। ছেলেদের নিজেদের মধ্যে বা আরকারো সঙ্গে বিবাদ হলে অধ্যক্ষসভা তার তদন্ত করে এই সভার বিচার স্বীকার করে নিতে সব ছাত্রই বাধ্য। 
এই বিদ্যাভবনের সঙ্গে একটি ক্লাব আছে। সেখানে অনেক সময়ে ছেলেরা নিজের ভাষায় নিজেরা নাট্যাভিনয় করে গানবাজনার সংগত হয়। ক্লাবের একটি সিনেমা আছে তার থেকে মধ্যএশিয়ার জীবনযাত্রার চিত্রাবলী ছেলেরা দেখতে পায়। এ ছাড়া দেওয়ালেটাঙানো খবরের কাগজ বের করা হয়। 
তুর্কমেনিস্তানের চাষের উন্নতির জন্যে সেখানে বহুসংখ্যক কৃষিবিদ্যার ওস্তাদ পাঠানো হচ্ছে। দুশো’র বেশি আদর্শ কৃষিক্ষেত্র খোলা হয়েছে। তা ছাড়া জল এবং জমি ব্যবহার সম্বন্ধে যে ব্যবস্থা করা হল তাতে কুড়ি হাজার দরিদ্রতম কৃষকপরিবার কৃষির খেত জল এবং কৃষির বাহন পেয়েছে। 
এই বিরলপ্রজ দেশে ১৩০টা হাসপাতাল খোলা হয়েছে ডাক্তারের সংখ্যা ছয়শো। বুলেটিনের লেখক সলজ্জ ভাষায় বলছেন :  
             2640                                                                                        
তুর্কমেনিস্তানের মতো মরুপ্রদেশে ছয় বৎসরের মধ্যে আপাতত ১৩০টা হাসপাতাল স্থাপন করে এরা লজ্জা পায়—এমনতরো লজ্জা দেখা আমাদের অভ্যাস নেই বলোবড়ো আশ্চর্য বোধ হল। আমাদের ভাগ্যদোষে বিস্তর ডিফিকল্‌টিজ দেখতে পেলুম সেগুলো নড়ে বসবার কোনো লক্ষণ দেখায় না তাও দেখলুম কিন্তু বিশেষ লজ্জা দেখতে পাই নে কেন। 


    
    

    
    
    

  

