

  
    স্ফুলিঙ্গ ১০
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ১০
    
    
    স্ফুলিঙ্গ

দিন না যেতেই রেখা তাহার
 ধুলার সাথে যায় যে
উড়ে।

৩৬

ঈশ্বরের হাস্যমুখ দেখিবারে পাই
যে আলোকে ভাইকে দেখিতে পায় ভাই।
ঈশ্বরপ্রণামে তবে হাতজোড় হয়
যখন ভাইয়ের প্রেমে মিলাই হৃদয়।

৩৭

ঊর্মি তুমি চঞ্চলা
 নৃত্যদোলায় দাও দোলা
বাতাস আসে কী উচ্ছ্বাসে—
 তরণী হয় পথভোলা।

৩৮

এই যেন ভক্তের মন
 বট অশ্বত্থের বন।
রচে তার সমুদার কায়াটি
 ধ্যানঘন গম্ভীর
ছায়াটি
মর্মরে বন্দনমন্ত্র জাগায় রে
 বৈরাগী কোন্‌ সমীরণ।

৩৯

এই সে পরম মূল্য
 আমার পূজার—
না পূজা করিলে তবু
 শাস্তি নাই তার।




    
    

    
    
    

  

