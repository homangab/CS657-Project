

  
    কড়ি ও কোমল  মঙ্গল  গীত   ৬
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  মঙ্গল  গীত   ৬
    
    
    কড়ি ও কোমল

দাঁড়াও সে অন্তরের শান্তিনিকেতনে 

চিরজ্যোতি চিরছায়াময় — 
ঝড়হীন রৌদ্রহীন নিভৃত সদনে 

জীবনের অনন্ত আলয় । 
পুণ্যজ্যোতি মুখে লয়ে পুণ্য হাসিখানি  

অন্নপূর্ণা জননী  সমান  
মহাসুখে সুখ দুঃখ কিছু নাহি মানি 

করো সবে সুখশান্তি দান । 
 
 
মা  আমার এই জেনো হৃদয়ের সাধ 

তুমি হও লক্ষ্মীর প্রতিমা — 
মানবেরে জ্যোতি দাও  করো আশীর্বাদ  

 অকলঙ্ক
মূর্তি মধুরিমা । 
কাছে থেকে এত কথা বলা নাহি হয়  

হেসে খেলে দিন যায় কেটে  
দূরে ভয় হয় পাছে না পাই সময়  

বলিবার সাধ নাহি মেটে । 
 
 
কত কথা বলিবারে চাহি প্রাণপণে 

কিছুতে মা বলিতে না পারি — 
স্নেহমুখখানি তোর পড়ে মোর মনে  

নয়নে উথলে অশ্রুবারি । 
সুন্দর মুখেতে তোর মগ্ন আছে ঘুমে 

একখানি পবিত্র জীবন 
ফলুক সুন্দর ফল সুন্দর কুসুমে 

আশীর্বাদ করো  মা  গ্রহণ । 

    
    

    
    
    

  

