

  
    কাহিনী  লক্ষ্মীর পরীক্ষা  দ্বিতীয় দৃশ্য ৮৫
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  দ্বিতীয় দৃশ্য ৮৫
    
    
    কাহিনী


ক্ষীরো । রানী কল্যাণী নাম শোন না'ই ? 


দাতা ব'লে তাঁর বড়ো যে বড়াই । 
এইবার তুমি যাও তাঁরি ঘরে 
ভিক্ষার ঝুলি নিয়ে এসো ভরে  
পথ না জান তো মোর লোকজন 
পৌঁছিয়ে দেবে রানীর ভবন । 

ঠাকুরানী । তবে তথাস্তু । যাই তাঁরি কাছে । 


তাঁর ঘর মোর খুব জানা আছে । 
আমি সে লক্ষ্মী  তোর ঘরে এসে 
অপমান পেয়ে ফিরিলাম শেষে । 
এই কথা ক'টি করিয়ো স্মরণ — 
ধনে মানুষের বাড়ে নাকো মন । 
আছে বহু ধনী  আছে বহু মানী — 
সবাই হয় না রানী কল্যাণী । 

ক্ষীরো । যাবে যদি তবে ছেড়ে যাও মোরে । 


দস্তুরমত কুর্নিশ করে । 
মালতী মালতী কোথায় তারিণী 
কোথা গেল মোর চামরধারিণী 
আমার একশো পঁচিশটে দাসী ? 
তোরা কোথা গেলি বিনি কিনি কাশী 





কল্যাণীর প্রবেশ 


কল্যাণী । পাগল হলি কি । হয়েছে কী তোর । 


এখনো যে রাত হয় নিকো ভোর — 
বল্‌ দেখি কী যে কাণ্ড কল্লি । 
ডাকাডাকি করে জাগালি পল্লী 

ক্ষীরো । ওমা  তাই তো গা কী জানি কেমন 


সারা রাত ধরে দেখেছি স্বপন । 
বড়ো কুস্বপ্ন দিয়েছিল বিধি  
স্বপনটা ভেঙে বাঁচলেম দিদি 
একটু দাঁড়াও  পদধূলি লব — 
তুমি রানী  আমি চিরদাসী তব । 


২৯ অগ্রহায়ণ ১৩০৪ 


    
    

    
    
    

  

