

  
    উৎসর্গ  ২
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ২
    
    
    উৎসর্গ

আত্মোপলব্ধি ম্লান। আমি যে আমি এইটে খুব করে যাতেই উপলব্ধি করায় তাতেই আনন্দ। যখন  সামনে  বা  চারি  দিকে  এমনকিছু  থাকে  যার  সম্বন্ধে  উদাসীন  নই  যার  উপলব্ধি  আমার  চৈতন্যকে উদ্‌বোধিত  করে  রাখে  তার  আস্বাদনে  আপনাকে  নিবিড়  করে  পাই।  এইটের  অভাবে অবসাদ।  বস্তুত  মন নাস্তিত্বের দিকে যতই যায় ততই তার দুঃখ।
 দুঃখের তীব্র উপলব্ধিও আনন্দকর কেননা সেটা নিবিড় অস্মিতাসূচক কেবল অনিষ্টের আশঙ্কা এসে বাধা দেয়। সে আশঙ্কা না থাকলে দুঃখকে বলতুম সুন্দর। দুঃখে আমাদের স্পষ্ট করে তোলে আপনার কাছে আপনাকে ঝাপসা থাকতে দেয় না। গভীর দুঃখ ভূমা ট্রাজেডির মধ্যে সেই ভূমা আছে সেই ভূমৈব সুখম্‌। মানুষ বাস্তব জগতে ভয় দুঃখ বিপদকে সর্বতোভাবে বর্জনীয় বলে জানে অথচ তার আত্মঅভিজ্ঞতাকে প্রবল এবং বহুল করবার জন্যে এদের না পেলে তার স্বভাব বঞ্চিত হয়। আপন স্বভাবগত এই চাওয়াটাকে মানুষ সাহিত্যে আর্টে উপভোগ করছে। একে বলা যায় লীলা কল্পনায় আপনার অবিমিশ্র উপলব্ধি। রামলীলায় মানুষ যোগ দিতে যায় খুশি হয়ে লীলা যদি না হত তবে বুক যেত ফেটে।
 এই কথাটা যেদিন প্রথম স্পষ্ট করে মনে এল সেদিন কবি কীট্‌সের বাণী মনে পড়ল :     । অর্থাৎ যে সত্যকে আমরা ‘হৃদা মনীষা মনসা’ উপলব্ধি করি তাই সুন্দর। তাতেই আমরা আপনাকে পাই। এই কথাই যাজ্ঞবল্ক্য বলেছেন যে যেকোনো জিনিস আমার প্রিয় তার মধ্যে আমি আপনাকেই সত্য করে পাই বলেই তা প্রিয় তাই সুন্দর।
 মানুষ আপনার এই প্রিয়ের ক্ষেত্রকে অর্থাৎ আপন সুস্পষ্ট উপলব্ধির ক্ষেত্রকে সাহিত্যে প্রতিদিন বিস্তীর্ণ করছে। তার বাধাহীন বিচিত্র বৃহৎ লীলার জগৎ সাহিত্যে।
 সৃষ্টিকর্তাকে আমাদের শাস্ত্রে বলেছে লীলাময়। অর্থাৎ তিনি আপনার রসবিচিত্র পরিচয় পাচ্ছেন আপন সৃষ্টিতে। মানুষও আপনার মধ্য থেকে আপনাকে সৃষ্টি করতে করতে নানা ভাবে নানা রসে আপনাকে পাচ্ছে। মানুষও লীলাময়। মানুষের সাহিত্যে আর্টে সেই লীলার ইতিহাস লিখিত অঙ্কিত হয়ে চলেছে।
 ইংরেজিতে  যাকে  বলে   সাহিত্যে  আর্টে  সেটা  হচ্ছে  তাই  যাকে  মানুষ  আপন  অন্তর  থেকে অব্যবহিতভাবে স্বীকার করতে বাধ্য। তর্কের দ্বারা নয় প্রমাণের দ্বারা নয় একান্ত উপলব্ধির দ্বারা। মন যাকে বলে  ‘এই  তো  নিশ্চিত  দেখলুম  অত্যন্ত  বোধ  করলুম’  জগতের  হাজার  অচিহ্নিতের  মধ্যে  যার  উপর  সে আপন স্বাক্ষরের সীলমোহর দিয়ে দেয় যাকে আপন চিরস্বীকৃত সংসারের মধ্যে ভুক্ত করে নেয়— সে অসুন্দর হলেও মনোরম সে রসস্বরূপের সনন্দ নিয়ে এসেছে।
 সৌন্দর্যপ্রকাশই সাহিত্যের বা আর্টের মুখ্য লক্ষ্য নয়। এ সম্বন্ধে আমাদের দেশে অলংকারশাস্ত্রে চরম কথা বলা হয়েছে : বাক্যং রসাত্মকং কাব্যম্‌।
 মানুষ নানারকম আস্বাদনেই আপনাকে উপলব্ধি করতে চেয়েছে বাধাহীন লীলার ক্ষেত্রে। সেই বৃহৎ বিচিত্র লীলাজগতের সৃষ্টি সাহিত্য।
 কিন্তু এর মধ্যে মূল্যভেদের কথা আছে কেননা এ তো বিজ্ঞান নয়। সকল উপলব্ধিরই নির্বিচারে এক মূল্য নয়। আনন্দসম্ভোগে মানুষের নির্বাচনের কর্তব্য তো আছে। মনস্তত্ত্বের কৌতূহল চরিতার্থ করা বৈজ্ঞানিক বুদ্ধির  কাজ।  সেই  বুদ্ধিতে  মাতলামির  অসংলগ্ন  এলোমেলো অসংযম  এবং  অপ্রমত্ত  আনন্দের  গভীরতা প্রায় সমান  আসন  পায়।  কিন্তু  আনন্দসম্ভোগে  স্বভাবতই  মানুষের  বাছবিচার  আছে।  কখনো  কখনো  অতিতৃপ্তির অস্বাস্থ্য ঘটলে মানুষ এই সহজ কথাটা ভুলবভুলব করে। তখন সে বিরক্ত হয়ে স্পর্ধার সঙ্গে কুপথ্য দিয়ে মুখ বদলাতে চায়। কুপথ্যের ঝাঁজ বেশি তাই মুখ যখন মরে তখন তাকেই মনে হয় ভোজের চরম আয়োজন। কিন্তু মন একদা সুস্থ হয় মানুষের চিরকালের স্বভাব ফিরে আসে আবার আসে সহজ সম্ভোগের দিন তখনকার সাহিত্য ক্ষণিক আধুনিকতার ভঙ্গিমা ত্যাগ করে চিরকালীন সাহিত্যের সঙ্গে সরলভাবে মিশে যায়।
শান্তিনিকেতন
 ৮আশ্বিন ১৩৪৩ রবীন্দ্রনাথ ঠাকুর



    
    

    
    
    

  

