

  
    স্ফুলিঙ্গ ,৯
                
    
    








  
  

        

      রবীন্দ্র রচনাবলী (://.-..)
    
 -->
    
    স্ফুলিঙ্গ ,৯
    
    
    স্ফুলিঙ্গ 
২৬
তোমার লেখনী যেন ন্যায়দণ্ড ধরে 
শত্রু মিত্র নির্বিভেদে সকলের ' পরে । 
স্বজাতির সিংহাসন উচ্চ করি গড়ো , 
সেই সঙ্গে মনে রেখো সত্য আরো বড়ো । 
স্বদেশেরে চাও যদি তারো ঊর্ধ্বে ওঠো , 
কোরো না দেশের কাছে মানুষেরে ছোটো । 

২৭
মোহন কন্ঠ সুরের ধারায় যখন বাজে 
বাহির ভুবন তখন হারায় গহন মাঝে । 
বিশ্ব তখন নিজেরে ভুলায় 
আকাশের বাণী ধরার ধুলায় 
ধরে অপরূপ নব নব কায় 
নবীন সাজে । 

২৮

ওঁ 

&; 
কল্যাণীয়েষু 


  নাই হল চাক্ষুষ পরিচয় , 
  মনে মনে না দেখেও দেখা হয় । 
  অদৃশ্য পথতলে নাই মানা 

কল্পনা যে আকাশে মেলে ডানা । 
  
    
      বাণীর সে মানসিক পথ বেয়ে 
      আশীর্বচনখানি যাক ধেয়ে । 
     
  



    
    

    
    
    

  

