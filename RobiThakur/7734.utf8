

  
    জাভাযাত্রীর পত্র ৬
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ৬
    
    
    জাভাযাত্রীর পত্র ৬

কল্যাণীয়াসু 
এখনই দুশো মাইল দূরে এক জায়গায় যেতে হবে। সকলেই সাজসজ্জা করে জিনিসপত্র বেঁধে প্রস্তুত। কেবল আমিই তৈরি হয়ে নিতে পারি নি। এখনই রেলগাড়ির উদ্দেশে মোটরগাড়িতে চড়তে হবে। দ্বারের কাছে মোটরগাড়ি উদ্যত তারস্বরে মাঝে মাঝে শৃঙ্গধ্বনি করছে—আমাদের সঙ্গীদের কণ্ঠে তেমন জোর নেই কিন্তু তাদের উৎকণ্ঠা কম প্রবল নয়। অতএব এইখানেই উঠতে হল। দিনটি চমৎকার। নারকেলগাছের পাতা ঝিল্‌মিল্‌ করছে ঝর্‌ঝর্‌ করছে দুলে দুলে উঠছে সামনেই সমুদ্র স্বগতউক্তিতে অবিশ্রাম কলধ্বনিমুখরিত। 

মলাক্কা 
৩০শে জুলাই ১৯২৭


    
    

    
    
    

  

