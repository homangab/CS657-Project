

  
    চিত্রবিচিত্র  ঝোড়ো রাত১
                
    
    








  
  

        

      রবীন্দ্র রচনাবলী (:)
    
 
    
    চিত্রবিচিত্র  ঝোড়ো রাত১
    
    
    ঝোড়ো রাত

 ঢেউ উঠেছে জলে  
 
হাওয়ায় বাড়ে বেগ । 
 ওইযে ছুটে চলে 
 
গগনতলে মেঘ । 
 মাঠের গোরুগুলো 
 উড়িয়ে চলে ধুলো  
 আকাশে চায় মাঝি 
 
মনেতে উদ্‌বেগ । 
  
 
নামল ঝোড়ো রাতি   
দৌড়ে চলে ভুতো । 
 
মাথায় ভাঙা ছাতি   
বগলে তার জুতো । 
 
ঘাটের গলি ' পরে 
 
শুক্‌নো পাতা ঝরে  
 
কল্‌‍সি কাঁখে নিয়ে  
মেয়েরা যায় দ্রুত । 
  
 ঘণ্টা গোরুর গলে 
 
বাজিছে ঠন্‌ ঠন্‌ । 
 নীচে গাড়ির তলে 
 
ঝুলিছে লণ্ঠন । 
 যাবে অনেক দূরে 
 বেণীমাধবপুরে — 
 ডাইনে চাষের মাঠ  
 
বাঁয়ে বাঁশের বন । 
  
 
পশ্চিমে মেঘ ডাকে   
ঝাউয়ের মাথা দোলে । 
 
কোথায় ঝাঁকে ঝাঁকে  


    
    

    
    
    

  

