

  
    সানাই - গানের স্মৃতি , ১
                
    
    








  
  

        

      রবীন্দ্র রচনাবলী (://.-..)
    
 -->
    
    সানাই - গানের স্মৃতি , ১
    
    
    গানের স্মৃতি 
&;&;&;&;&;&;&;&;&;&;&;&;&;&;&;&;&;&;
কেন মনে হয় — 
তোমার এ গানখানি এখনি যে শোনালে তা নয় । 
বিশেষ লগ্নের কোনো চিহ্ন পড়ে নাই এর সুরে ; 
শুধু এই মনে পড়ে , এই গানে দিগন্তের দূরে 
আলোর কাঁপনখানি লেগেছিল সন্ধ্যাতারকার 
সুগভীর স্তব্ধতায় , সে-স্পন্দন শিরায় আমার 
রাগিণীর চমকেতে রহি রহি বিচ্ছুরিছে আলো 
আজি দেয়ালির দিনে । আজো এই অন্ধকারে জ্বালো 
সেই সায়াহ্নের স্মৃতি , যে নিভৃতে নক্ষত্রসভায় 
নীহারিকা ভাষা তার প্রসারিল নিঃশব্দ প্রভায় — 
যে-ক্ষণে তোমার স্বর জ্যোতির্লোকে দিতেছিল আনি 
&;&;&;&;&;&;&;&;&;
অনন্তের-পথ-চাওয়া ধরিত্রীর সকরুণ বাণী । 
সেই স্মৃতি পার হয়ে মনে মোর এই প্রশ্ন লাগে , 
কালের-অতীত প্রান্তে তোমারে কি চিনিতাম আগে । 
দেখা হয়েছিল না কি কোনো-এক সংগীতের পথে 
অরূপের মন্দিরেতে অপরূপ ছন্দের জগতে । 


    
    

    
    
    

  

