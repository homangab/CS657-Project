

  
    আকাশপ্রদীপ  আকাশপ্রদীপ ১
                
    
    








  
  

        

      রবীন্দ্র রচনাবলী (:)
    
 
    
    আকাশপ্রদীপ  আকাশপ্রদীপ ১
    
    
    আকাশপ্রদীপ
গোধূলিতে নামল আঁধার  
 ফুরিয়ে গেল বেলা  

ঘরের মাঝে সাঙ্গ হল 
 
চেনা মুখের মেলা । 

দূরে তাকায় লক্ষ্যহারা 
 
নয়ন ছলোছলো  

এবার তবে ঘরের প্রদীপ 
 
বাইরে নিয়ে চলো । 

মিলনরাতে সাক্ষী ছিল যারা 

আজো জ্বলে আকাশে সেই তারা । 
 পাণ্ডুআঁধার বিদায়রাতের শেষে 

যে তাকাত শিশিরসজল শূন্যতাউদ্দেশে 

সেই তারকাই তেমনি চেয়েই আছে 

অস্তলোকের প্রান্তদ্বারের কাছে । 

অকারণে তাই এ প্রদীপ জ্বালাই আকাশপানে — 

যেখান হতে স্বপ্ন নামে প্রাণে । 


    
    

    
    
    

  

