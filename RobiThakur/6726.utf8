

  
    ভগ্নহৃদয় - নবম সর্গ, ৬৭
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - নবম সর্গ, ৬৭
    
    
    ভগ্নহৃদয় 
সেই পথ দিয়া যাইবে তো কবি?
&;&;&;&;&;&;&;&;আয় ত্বরা করে তবে।
বল্‌ দিখি তোরা হল কি আমার!
&;&;&;&;&;&;&;&;যখন কবির সুমুখে থাকি
একটিও কথা পারি নে, বলিতে,
&;&;&;&;&;&;&;&;পারি নে তুলিতে আনত আঁখি!
কতবার, সখি, করিয়াছি মনে
&;&;&;&;&;&;&;&;পরিহাস করি কহিব কথা—
নিদারুণ হাসি হাসিয়া হাসিয়া
&;&;&;&;&;&;&;&;হৃদয়ে হৃদয়ে দিব গো ব্যথা,
কৃষ্ণহীরা-সম কৃষ্ণ আঁখি-তারা
আঁধার-আগার হতে আলো-ধারা
হানিবে হেথায়, হানিবে হোথায়
 &;&;&;&;&;&;&;&;আকুলিয়া দশ দিশ—
মুরছিয়া তার পড়িবেক মন,
মুদিয়া আসিবে অবশ নয়ন,
যতই ঢালিব এ অধর হতে
&;&;&;&;&;&;&;&;মিষ্ট সুধাময় বিষ!
কিন্তু কি করে সে চেয়ে থাকে, সখি,
&;&;&;&;&;&;&;&;না জানি নয়নে কি আছে জ্যোতি!
এমন সে গান গায় ধীরে ধীরে,
&;&;&;&;&;&;&;&;কথা কয়, সখি, মৃদুল অতি—
মুখেতে আমার কথা নাহি ফুটে,
&;&;&;&;&;&;&;&;চাহিতে পারি নে আঁখির পানে,
হাসির লহরী খেলে না অধরে,
&;&;&;&;&;&;&;&;নয়নে তড়িৎ নাহিক হানে!
আয় ত্বরা করে— বেলা হয়ে এল,
 &;&;&;&;&;&;&;&;     অস্তাচলে যায় রবি,
পথের ধারেতে বসি রব’ মোরা
      &;&;&;&;&;&;&;&;সেই পথে যাবে কবি!

    
    

    
    
    

  

