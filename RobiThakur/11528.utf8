

  
    কল্পনা  হতভাগ্যের গান ১
                
    
    








  
  

        

      রবীন্দ্র রচনাবলী (:)
    
 
    
    কল্পনা  হতভাগ্যের গান ১
    
    
    হতভাগ্যের গান
বিভাস। একতালা

বন্ধু কিসের তরে অশ্রু ঝরে 

 কিসের লাগি দীর্ঘশ্বাস 
  হাস্যমুখে
অদৃষ্টেরে 

 করব মোরা পরিহাস। 
  রিক্ত যারা
সর্বহারা 
  সর্বজয়ী
বিশ্বে তারা 
  গর্বময়ী
ভাগ্যদেবীর 

 নয়কো তারা ক্রীতদাস। 
  হাস্যমুখে
অদৃষ্টেরে 

 করব মোরা পরিহাস। 
 
  আমার সুখের
স্ফীত বুকের 

 ছায়ার তলে নাহি চরি। 
  আমার দুখের
বক্র মুখের 

 চক্র দেখে ভয় না করি। 
  ভগ্ন ঢাকে
যথাসাধ্য 
  বাজিয়ে যাব
জয়বাদ্য। 
  ছিন্ন আশার
ধ্বজা তুলে 

 ভিন্ন করব নীলাকাশ। 
  হাস্যমুখে
অদৃষ্টেরে 

 করব মোরা পরিহাস। 
 
  হে
অলক্ষ্মী রুক্ষকেশী 

 তুমি দেবী অচঞ্চলা। 
  তোমার রীতি
সরল অতি 

 নাহি জান ছলাকলা। 
  জ্বালাও
পেটে অগ্নিকণা 
  নাইকো তাহে
প্রতারণা 
 


    
    

    
    
    

  

