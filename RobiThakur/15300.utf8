

  
    নীরব কবি ও অশিক্ষিত কবি - ৩
                
    
    








  
  

        

      রবীন্দ্র রচনাবলী (://.-..)
    
 -->
    
    নীরব কবি ও অশিক্ষিত কবি - ৩
    
    
    নীরব কবি ও অশিক্ষিত কবি

হবি কি আমার প্রিয়া, রবি মোর সাথে? 
অরণ্য, প্রান্তর, নদী, পর্ব্বতগুহাতে 
যত কিছু, প্রিয়তমে, সুখ পাওয়া যায় 
দু-জনে মিলিয়া তাহা ভোগ করি আয়! 
&;
শুনিব শিখরে বসি পাখী গায় গান 
নদীর শব্দ-সাথে মিশাইয়া তান; 
দেখিব চাহিয়া সেই তটিনীর তীরে 
রাখাল গরুর পাল চরাইয়া ফিরে। 
&;
রচি দিব গোলাপের শয্যা মনোমত, 
সুরভি ফুলের তোড়া দিব কত শত; 
গড়িব ফুলের টুপি, পরিবি মাথায়; 
আঙিয়া রচিয়া দিব গাছের পাতায়। 
&; 
লয়ে মেষশিশুদের কোমল পশম 
বসন বুনিয়া দিব অতি অনুপম; 
সুন্দর পাদুকা এক করিয়া রচিত 
খাঁটি সোনা দিয়ে তাহা করিব খচিত। 
&;  
কটিবন্ধ গড়ি দিব গাঁথি তৃণজাল, 
মাঝেতে বসায়ে দিব একটি প্রবাল। 
এই সব সুখ যদি তোর মনে ধরে 
হ’ আমার প্রিয়তমা, আয় মোর ঘরে। 
&;  
হস্তিদন্তে গড়া এক আসনের ‘পরে 
আহার আনিয়া দিবে দুজনের তরে– 
দেবতার উপভোগ্য, মহার্ঘ্য এমন, 
রজতের পাত্রে দোঁহে করিব ভোজন। 
&;  
রাখাল-বালক যত মিলি একত্তরে 
নাচিবে গাইবে তোর আমোদের তরে। 
এই সব সুখ যদি মনে ধরে তব 
হ’ আমার প্রিয়তমা, এক সাথে রব’।  

    
    

    
    
    

  

