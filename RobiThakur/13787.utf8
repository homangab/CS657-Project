

  
    শেষ লেখা - ১৪
                
    
    








  
  

        

      রবীন্দ্র রচনাবলী (://.-..)
    
 -->
    
    শেষ লেখা - ১৪
    
    
    ১৪

দুঃখের আঁধার রাত্রি বারে বারে 
এসেছে আমার দ্বারে ; 
একমাত্র অস্ত্র তার দেখেছিনু 
কষ্টের বিকৃত ভান , ত্রাসের বিকট ভঙ্গি যত— 
অন্ধকার ছলনার ভূমিকা তাহার । 
&; 
যতবার ভয়ের মুখোশ তার করেছি বিশ্বাস 
ততবার হয়েছে অনর্থ পরাজয় । 
এই হার-জিত খেলা , জীবনের মিথ্যা এ কুহক 
শিশুকাল হতে বিজড়িত পদে পদে এই বিভীষিকা , 
দুঃখের পরিহাসে ভরা । 
ভয়ের বিচিত্র চলচ্ছবি— 
মৃত্যুর নিপুণ শিল্প বিকীর্ণ আঁধারে । 


    
    

    
    
    

  

