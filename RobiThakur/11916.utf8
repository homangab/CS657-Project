

  
    কড়ি ও কোমল - মঙ্গল - গীত , ৩
                
    
    








  
  

        

      রবীন্দ্র রচনাবলী (://.-..)
    
 -->
    
    কড়ি ও কোমল - মঙ্গল - গীত , ৩
    
    
    কড়ি ও কোমল

অনন্তজগৎ - ব্যাপী ঈশ্বরের সাথে 
&;&;&;&;&;&;&;
তোমার যে সুগভীর মিল । 
কেন কেহ দেখায় না — চারি দিকে তব 
&;&;&;&;&;&;&;
ঈশ্বরের বাহুর বিস্তার ! 
ঘেরি তোরে , ভোগসুখ ঢালি নব নব 
&;&;&;&;&;&;&;
গৃহ বলি রচে কারাগার । 
&; 
&; 
অনন্তের মাঝখানে দাঁড়াও , মা আসি , 
&;&;&;&;&;&;&;
চেয়ে দেখো আকাশের পানে — 
পড়ুক বিমলবিভা পূর্ণ রূপরাশি 
&;&;&;&;&;&;&;
স্বর্গমুখী কমলনয়ানে । 
আনন্দে ফুটিয়া ওঠো শুভ্র সূর্যোদয়ে 
&;&;&;&;&;&;&;
প্রভাতের কুসুমের মতো , 
দাঁড়াও সায়াহ্নমাঝে পবিত্র হৃদয়ে 
&;&;&;&;&;&;&;
মাথাখানি করিয়া আনত । 
&; 
&; 
শোনো শোনো উঠিতেছে সুগম্ভীর বাণী , 
&;&;&;&;&;&;&;
ধ্বনিতেছে আকাশ পাতাল ! 
বিশ্ব - চরাচর গাহে কাহারে বাখানি 
&;&;&;&;&;&;&;
আদিহীন অন্তহীন কাল ! 
যাত্রী সবে ছুটিয়াছে শূন্যপথ দিয়া , 
&;&;&;&;&;&;&;
উঠেছে সংগীতকোলাহল , 
ওই নিখিলের সাথে কণ্ঠ মিলাইয়া 
&;&;&;&;&;&;&;
মা , আমরা যাত্রা করি চল্‌ । 
&; 
&; 
যাত্রা করি বৃথা যত অহংকার হতে , 
&;&;&;&;
&;&;&; যাত্রা করি ছাড়ি হিংসাদ্বেষ , 
যাত্রা করি স্বর্গময়ী করুণার পথে , 
&;&;&;&;&;&;&;
শিরে ধরি সত্যের আদেশ । 


    
    

    
    
    

  

