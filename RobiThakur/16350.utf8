

  
    শৈশবসঙ্গীত   অপ্সরাপ্রেম ৮
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত   অপ্সরাপ্রেম ৮
    
    
    শৈশবসঙ্গীত 


কেন
হয়েছ অধীরপ্রাণ?

দেখ প্রবালআলয়ে সাগরবালা

গাঁথিতেছিল গো মুকুতামালা

গাহিতেছিল গো গান

আঁধারঅলক কপোলের শোভা

করিতেছিল গো পান

কেহবা হরষে নাচিতেছিল

হরষে পাগলপারা

কেশপাশ হ’তে ঝরিতেছিল

নিটোল মুকুতাধারা

কেহ মণিময় গুহায় বসিয়া

মৃদু অভিমানভরে

সাধাসাধি করে প্রণয়ী আসিয়া

একটি কথার তরে।

এমনি সময়ে শতেক ঊরমি

সহসা মাতিয়ে উঠেছে সুখে

সহসা এমন লেগেছে আঘাত

আহা সে বালার কোমল বুকে

ওই দেখ দেখ— আঁচল হইতে

ঝরিয়া পড়িল মুকুতারাশি

ওই দেখ দেখ— হাসিতে হাসিতে

চমক লাগিয়া ঘুচিল হাসি

ওই দেখ দেখ— নাচিতে নাচিতে

থমকি দাঁড়ায় মলিনমুখে

ওই দেখ বালা অভিমান ত্যজি

ঝাঁপায়ে পড়িল প্রণয়ীবুকে

থাম গো সাগর থাম গো— থাম গো

হোয়ো না অমন পাগলপারা—

আহা দেখ দেখি সাগরললনা

ভয়ে একেবারে হয়েছে সারা



    
    

    
    
    

  

