

  
    শিশু  ছুটির দিনে ১
                
    
    








  
  

        

      রবীন্দ্র রচনাবলী (:)
    
 
    
    শিশু  ছুটির দিনে ১
    
    
    ছুটির দিনে 

ওই দেখো মা আকাশ ছেয়ে 
 মিলিয়ে এল আলো 
আজকে আমার ছুটোছুটি 
 লাগল না আর
ভালো। 
ঘণ্টা বেজে গেল কখন 
  অনেক হল
বেলা। 
তোমায় মনে পড়ে গেল 
 ফেলে এলেম
খেলা। 
আজকে আমার ছুটি আমার 
 শনিবারের
ছুটি। 
কাজ যা আছে সব রেখে আয় 
 মা তোর পায়ে
লুটি। 
দ্বারের কাছে এইখানে বোস 
 এই হেথা চৌকাঠ— 
বল্‌ আমারে কোথায় আছে 
 তেপান্তরের
মাঠ। 
 
ওই দেখো মা বরষা এল 
 ঘনঘটায় ঘিরে

বিজুলি ধায় এঁকেবেঁকে 
 আকাশ চিরে
চিরে। 
দেব্‌তা যখন ডেকে ওঠে 

থর্‌থরিয়ে কেঁপে 
ভয় করতেই ভালোবাসি 

তোমায় বুকে চেপে। 
ঝুপ্‌ঝুপিয়ে বৃষ্টি যখন 

বাঁশের বনে পড়ে 
কথা শুনতে ভালোবাসি 

বসে কোণের ঘরে। 
ওই দেখো মা জানলা দিয়ে 



    
    

    
    
    

  

