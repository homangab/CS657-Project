

  
    ভগ্নহৃদয় ত্রয়স্ত্রিংশ সর্গ ১৩২
                
    
    








  
  

        

      রবীন্দ্র রচনাবলী (:)
    
 
    
    ভগ্নহৃদয় ত্রয়স্ত্রিংশ সর্গ ১৩২
    
    
    ভগ্নহৃদয় 
পড়িতে লাগিল অশ্রু দর দর বিগলিয়া
ডাগর নয়ন তুলি মুখপানে চেয়ে চেয়ে
কিছুখন পরে তারা চলিয়া গেল গো ধেয়ে
আজ মোর কেহ নাই হায়
সকলেরি গৃহ আছে গৃহমুখে চলে যায়—
নলিনীর কিছু নাই হায়

ত্রয়স্ত্রিংশ সর্গ
পর্ণশয্যায় শয়ান মুরলা। চপলা
চপলা।      কী করিয়া এত তুই হলি রে নিষ্ঠুর
ললিতা সে এত ভালো বাসিতিস যারে
কি করিয়া ফেলি তারে যাবি দূর— দূর
এতদিনকার প্রেম ছিঁড়ি একেবারে
কবি তোরে এত ভালোবাসে যে মুরলে
তারেও কি তুই সখি ফেলে যাবি চলে?

কবি ও অনিলের প্রবেশ
কবি।        কী করিলি বল্‌ দেখি কী করেছি তোর?
মুরলা রে মুরলা রে মুরলা আমার হা— রে
কী করেছি এত তুই হলি যে কঠোর?
প্রাণ মোর মন মোর     হৃদয়ের ধন মোর
সমস্ত হৃদয় মোর জগৎ আমার—
একবার বল্‌ বালা বল্‌ একবার
ছাড়িয়ে যাবি নে মোরে    ফেলি এ সংসারঘোরে
নিতান্ত এ হৃদয়েরে রাখি অসহায়।
আয় সখি বুকে থাক্‌    এই হেথা মাথা রাখ্‌
হৃদয়ের রক্ত ফেটে বাহিরিতে চায়।
মুরলা এ বুক তুই ত্যজিস্‌ নে আর—
চিরদিন থাক্‌ সখি হৃদয়ে আমার
মুরলা।      লও কবি এই লও এই মাথা তুলে লও—

    
    

    
    
    

  

