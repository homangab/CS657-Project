

  
    আরোগ্য  ৩০
                
    
    








  
  

        

      রবীন্দ্র রচনাবলী (:)
    
 
    
    আরোগ্য  ৩০
    
    
    ৩০

ধীরে সন্ধ্যা আসে  একে একে গ্রন্থি যত যায় স্খলি 
প্রহরের কর্মজাল হতে । দিন দিল জলাঞ্জলি 
খুলি পশ্চিমের সিংহদ্বার 
সোনার ঐশ্বর্য তার 
অন্ধকার আলোকের সাগরসংগমে । 
দূর প্রভাতের পানে নত হয়ে নিঃশব্দে প্রণমে । 
চক্ষু তার মুদে আসে  এসেছে সময় 
গভীর ধানের তলে আপনার বাহ্য পরিচয় 
করিতে মগন । 
নক্ষত্রের শান্তিক্ষেত্র অসীম গগন 
যেথা ঢেকে রেখে দেয় দিনশ্রীর অরূপ সত্তারে  
সেথায় করিতে লাভ সত্য আপনারে 
খেয়া দেয় রাত্রি পারাবারে । 


    
    

    
    
    

  

