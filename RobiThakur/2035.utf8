

  
    সে - ৬,৩৫
                
    
    








  
  

        

      রবীন্দ্র রচনাবলী (://.-..)
    
 -->
    
    সে - ৬,৩৫
    
    
    সে




সে বুঝি যে - সে মাংস । ও - যে মন্ত্র দিয়ে শোধন করা । 
কিরকম মন্ত্র । 
ওদের সনাতন হালুম - মন্ত্র । সেই মন্ত্র পড়ে তবে ওরা হত্যা করে । তাকে কি হত্যা বলে । 
যদি হালুম - মন্ত্র বলতে ভুলে যায় । 
বাঘপুঙ্গব - পণ্ডিতের মতে তা হলে ওরা বিনা মন্ত্রে যে জীবকে মারে পরজন্মে সেই জীব হয়েই জন্মায় । ওদের ভারি ভয় পাছে মানুষ হয়ে জন্মাতে হয় । 
কেন । 
ওরা বলে , মানুষের সর্বাঙ্গ টাক - পড়া , কী কুশ্রী ! তার পরে , সামান্য একটা লেজ , তাও নেই মানুষের দেহে । পিঠের মাছি তাড়াবার জন্যেই ওদের বিয়ে করতে হয় । আবার দেখো - না , ওরা খাড়া দাঁড়িয়ে সঙের মতো দুই পায়ে ভর দিয়ে হাঁটে —


    
    

    
    
    

  

