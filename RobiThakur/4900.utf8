

  
    চিরকুমারসভা  দ্বিতীয় অঙ্ক  চতুর্থ দৃশ্য  ৫১
                
    
    








  
  

        

      রবীন্দ্র রচনাবলী (:)
    
 
    
    চিরকুমারসভা  দ্বিতীয় অঙ্ক  চতুর্থ দৃশ্য  ৫১
    
    
    চিরকুমারসভা

থাকবে না । 
বিপিন । নিয়মের কথা যদি বলেন অবলাকান্তবাবু  সংসারের শ্রেষ্ঠ জিনিস মাত্রই নিজের নিয়ম নিজেই সৃষ্টি করে  ক্ষমতাশালী লেখক নিজের নিয়মে চলে  শ্রেষ্ঠ কাব্য সমালোচকের নিয়ম মানে না । যে মিষ্টান্নগুলি সংগ্রহ করেছেন এ সম্বন্ধেও কোনো সভার নিয়ম খাটতে পারে না  এর একমাত্র নিয়ম  বসে যাওয়া এবং নিঃশেষ করা । ইনি যতক্ষণ আছেন ততক্ষণ জগতের অন্য সমস্ত নিয়মকে দ্বারের কাছে অপেক্ষা করতে হবে । 
শ্রীশ । তোমার হল কী বিপিন । তোমাকে খেতে দেখেছি বটে  কিন্তু এক নিশ্বাসে এত কথা কইতে শুনি নি তো । 
বিপিন । রসনা উত্তেজিত হয়েছে  এখন সরস বাক্য বলা আমার পক্ষে অত্যন্ত সহজ হয়েছে । যিনি  আমার জীবনবৃত্তান্ত লিখবেন  হায়  এ সময়ে তিনি কোথায় ? 
রসিক । ( টাকে হাত বুলাইতে বুলাইতে ) আমার দ্বারা সে কাজটা প্রত্যাশা করবেন না  আমি এত দীর্ঘকাল অপেক্ষা করতে পারব না । 

নূতন ঘরের বিলাসসজ্জার মধ্যে আসিয়া চন্দ্রমাধববাবুর মনটা বিক্ষিপ্ত হইয়া গিয়াছিল । তাঁহার  
উৎসাহস্রোত যথাপথে প্রবাহিত হইতেছিল না । তিনি ক্ষণে ক্ষণে কার্যবিবরণের খাতা  
ক্ষণে ক্ষণে নিজের করকোষ্ঠী অকারণে নিরীক্ষণ করিয়া দেখিতেছিলেন 

শৈলবালা । ( চন্দ্রবাবুর সম্মুখে গিয়ে ) সভার কার্যের যদি কিছু ব্যাঘাত করে থাকি তো মাপ করবেন চন্দ্রবাবু  কিছু জলযোগ — 
চন্দ্রবাবু । এ  সমস্ত সামাজিকতায় সভার কার্যের ব্যাঘাত করে  তাতে সন্দেহ নেই । 
রসিক । আচ্ছা  পরীক্ষা করে দেখুন  মিষ্টান্নে যদি সভার কার্য রোধ হয় তা হলে — 
বিপিন । ( মৃদুস্বরে ) তা হলে ভবিষ্যতে নাহয় সভাটা বন্ধ রেখে মিষ্টান্নটা চালালেই হবে । 


শ্রীশ । আসুন রসিকবাবু । আপনি উঠছেন না যে ? 
রসিক । রোজ রোজ যেচে এবং মাঝে মাঝে কেড়ে খেয়ে থাকি  আজ চিরকুমারসভার সভ্যরূপে আপনাদের সংসর্গগৌরবে কিঞ্চিৎ উপরোধের প্রত্যাশায় ছিলুম  কিন্তু — 
শৈলবালা । ‘কিন্তু' আবার কী রসিকদাদা । তুমি যে রবিবার করে থাক  আজ তুমি কিছু খাবে নাকি । 
রসিক । দেখছেন মশায়  নিয়ম আর  কারও বেলায় নয়  কেবল রসিকদাদার বেলায় । নাঃ  ‘ বলং বলং বাহুবলম্‌' । উপরোধ  অনুরোধের অপেক্ষা করা নয় । 
বিপিন । ( চারটিমাত্র ভোজনপাত্র দেখিয়া ) আপনি আমাদের সঙ্গে বসবেন না ? 
শৈলবালা । না  আমি পরিবেশন করব । 
শ্রীশ । সে কি হয় । 
শৈলবালা । আমাকে পরিবেশন করতে দিন  খাওয়ার চেয়ে তাতে আমি ঢের বেশি খুশি হব । 
শ্রীশ । রসিকবাবু  এটা কি ঠিক হচ্ছে । 
রসিক । ভিন্নরুচির্হি লোকঃ । উনি পরিবেশন করতে ভালোবাসেন  আমরা আহার করতে ভালোবাসি  এরকম রুচিভেদে 

    
    

    
    
    

  

