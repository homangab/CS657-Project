

  
    মুকুট  পরিশিষ্ট ১৫
                
    
    








  
  

        

      রবীন্দ্র রচনাবলী (:)
    
 
    
    মুকুট  পরিশিষ্ট ১৫
    
    
    মুকুট
পরিশিষ্ট

বিজয়ী  মগ সৈন্যেরা  সমস্ত  চট্টগ্রাম  ত্রিপুরার  নিকট  হইতে  কাড়িয়া  লইল।  ত্রিপুরার  রাজধানী উদয়পুর  পর্যন্ত  লুণ্ঠন  করিল।  অমরমাণিক্য  দেওঘাটে  পালাইয়া  গিয়া  অপমানে  আত্মহত্যা  করিয়া মরিলেন। ইন্দ্রকুমার মগদের সহিত যুদ্ধ করিয়াই মরেন— জীবন ও কলঙ্ক লইয়া দেশে ফিরিতে তাঁহার ইচ্ছা ছিল না।
রাজধর  রাজা  হইয়া  কেবল  তিন  বৎসর  রাজত্ব  করিয়াছিলেন— তিনি  গোমতীর  জলে  ডুবিয়া মরেন।
ইন্দ্রকুমার  যখন  যুদ্ধে  যান  তখন  তাঁহার  স্ত্রী  গর্ভবতী  ছিলেন।  তাঁহারই  পুত্র  কল্যাণমাণিক্য রাজধরের  মৃত্যুর  পরে  রাজা  হন।  তিনি  পিতার  ন্যায়  বীর  ছিলেন।  যখন  সম্রাট  শাজাহানের  সৈন্য ত্রিপুরা আক্রমণ করে তখন কল্যাণমাণিক্য তাহাদিগকে পরাজিত করিয়াছিলেন।


    
    

    
    
    

  

