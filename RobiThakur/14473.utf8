

  
    রূপান্তর কালিদাসভবভূতি ১
                
    
    








  
  

        

      রবীন্দ্র রচনাবলী (:)
    
 
    
    রূপান্তর কালিদাসভবভূতি ১
    
    
    কালিদাসভবভূতি
কুমারসম্ভব॥ তৃতীয় সর্গ

কুবেরগুপ্তাং দিশমুষ্ণরশ্মৌ গন্তুং প্রবৃত্তে সময়ং বিলঙ্ঘ্য । 
দিগ্‌দক্ষিণা গন্ধবহং মুখেন ব্যলীকনিশ্বাসমিবোৎসসর্জ ॥ ২৫ 
 
অসূত সদ্যঃ কুসুমান্যশোকঃ স্কন্ধাৎ প্রভৃত্যেব সপল্লবানি । 
পাদেন নাপৈক্ষত সুন্দরীণাং সম্পর্কমাশিঞ্জিতনূপুরেণ ॥ ২৬ 
 
সদ্যঃ প্রবালোদগমচারুপত্রে নীতে সমাপ্তিং নবচূতবাণে । 
নিবেশয়ামাস মধুর্দ্বিরেফান্‌ নামাক্ষরাণীব মনোভবস্য ॥ ২৭ 
 
বর্ণপ্রকর্ষে সতি কর্ণিকারং দুনোতি নির্গন্ধতয়া স্ম চেতঃ । 
প্রায়েণ সামগ্র্যবিধৌ গুণানাং পরাঙ্‌মুখা বিশ্বসৃজঃ প্রবৃত্তিঃ
॥ ২৮ 
 
মৃগাঃ পিয়ালদ্রুমমঞ্জরীণাং রজঃকণৈর্বিঘ্নিতদৃষ্টিপাতাঃ । 
মদোদ্ধতাঃ প্রত্যনিলং বিচেরুর্বনস্থলীর্মর্মরপত্রমোক্ষাঃ ॥ ৩১ 
 
তং দেশমারোপিতপুষ্পচাপে রতিদ্বিতীয়ে মদনে প্রপন্নে । 
কাষ্ঠাগতস্নেহরসানুবিদ্ধং দ্বন্দ্বানি ভাবং ক্রিয়য়া বিবব্রুঃ ॥
৩৫ 
 
মধু দ্বিরেফঃ কুসুমৈকপাত্রে পপৌ প্রিয়াং স্বামনুবর্তমানঃ । 
শৃঙ্গেণ চ স্পর্শনিমীলিতাক্ষীং মৃগীমকণ্ডূয়ত কৃষ্ণসারঃ ॥ ৩৬ 
  

  

   
অর্ধোপভুক্তেন বিসেন জায়াং সম্ভাবয়ামাস রথাঙ্গনামা ॥ ৩৭ 
 
গীতান্তরেষু শ্রমবারিলেশৈঃ কিঞ্চিৎ সমুচ্ছ্বাসিতপত্রলেখম্‌ ।
 
পুষ্পাসবাঘূর্ণিতনেত্রশোভি প্রিয়ামুখং কিম্পুরুষ শ্চুচুম্বে । ৩৮

 
পর্যাপ্তপুষ্পস্তবকস্তনাভ্যঃ স্ফুরৎপ্রবালোষ্ঠমনোহরাভ্যঃ 
লতাবধূভ্যস্তরবোহপ্যবাপুর্বিনম্রশাখাভুজবন্ধনানি ॥ ৩৯ 
 



    
    

    
    
    

  

