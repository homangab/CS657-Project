

  
    নৈবেদ্য  ২৯
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ২৯
    
    
    ২৯

ক্রমে ম্লান হয়ে আসে নয়নের জ্যোতি 
নয়নতারায়  বিপুলা এ বসুমতী 
ধীরে মিলাইয়া আসে ছায়ার মতন 
লয়ে তার সিন্ধু শৈল কান্তার কানন । 
বিচিত্র এ বিশ্বগান ক্ষীণ হয়ে বাজে 
ইন্দ্রিয়বীণার সূক্ষ্ম শততন্ত্রীমাঝে  
বর্ণে বর্ণে সুরঞ্জিত বিশ্বচিত্রখানি 
ধীরে ধীরে মৃদু হস্তে লও তুমি টানি 
সর্বাঙ্গ হৃদয় হতে  দীপ্ত দীপাবলী 
ইন্দ্রিয়ের দ্বারে দ্বারে ছিল যা উজ্জ্বলি 
দাও নিবাইয়া  তার পরে অর্ধরাতে 
যে নির্মল মৃত্যুশয্যা পাতো নিজহাতে — 
 
সে বিশ্বভুবনহীন নিঃশব্দ আসনে 
একা তুমি বোসো আসি পরম নির্জনে । 


    
    

    
    
    

  

