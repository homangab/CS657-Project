

  
    সন্ধ্যাসংগীত  পরিত্যক্ত২
                
    
    








  
  

        

      রবীন্দ্র রচনাবলী (:)
    
 
    
    সন্ধ্যাসংগীত  পরিত্যক্ত২
    
    
    সন্ধ্যাসংগীত



মোরে ফেলে গেল  

কাতর নয়নে চেয়ে রহিলাম কত  

সাথে না লইল । 
 
 

তাই প্রাণ গাহে শুধু  কাঁদে শুধু  কহে শুধু  

“ মোরে ফেলে গেল  

সকলেই মোরে ফেলে গেল  

সকলেই চলে গেল গো । ” 
 
 

একবার ফিরে তারা চেয়েছিল কি ? 

বুঝি চেয়েছিল । 

একবার ভুলে তারা কেঁদেছিল কি ? 

বুঝি কেঁদেছিল । 

বুঝি ভেবেছিল  

লয়ে যাই  নিতান্ত কি একেলা কাঁদিবে ? 

তাই বুঝি ভেবেছিল । 

তাই চেয়েছিল । 

তার পরে ? তার পরে  

তার পরে বুঝি হেসেছিল । 

একফোঁটা অশ্রুবারি মুহূর্তেই শুকাইল । 

তার পরে ? তার পরে  

চলে গেল । 

তার পরে ? তার পরে  
ফুল গেল  পাখি গেল  আলো গেল  রবি গেল  

সবই গেল  সবই গেল গো  


 হৃদয় নিশ্বাস ছাড়ি কাঁদিয়া কহিল
 

“ সকলেই চলে গেল গো  

আমারেই ফেলে গেল গো । ” 

    
    

    
    
    

  

