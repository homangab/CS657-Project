

  
    কড়ি ও কোমল  পত্র  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  পত্র  ১
    
    
    পত্র
নৌকাযাত্রা হইতে ফিরিয়া আসিয়া লিখিত

সুহৃদ্বর শ্রীযুক্ত প্রিয়নাথ সেন স্থলচরবরেষু 
 

  জলে বাসা বেঁধেছিলেম  ডাঙায় বড়ো কিচিমিচি । 
  সবাই গলা জাহির করে  চেঁচায় কেবল মিছিমিছি । 
  সস্তা লেখক কোকিয়ে মরে  ঢাক নিয়ে সে খালি পিটোয়  
  ভদ্রলোকের গায়ে পড়ে কলম নেড়ে কালি ছিটোয় । 
  এখানে যে বাস করা দায় ভনভনানির বাজারে  
  প্রাণের মধ্যে গুলিয়ে উঠে হট্টগোলের মাঝারে । 
  কানে যখন তালা ধরে  উঠি যখন হাঁপিয়ে 
  কোথায় পালাই  কোথায় পালাই — জলে পড়ি ঝাঁপিয়ে 
  গঙ্গাপ্রাপ্তির আশা করে গঙ্গাযাত্রা করেছিলেম । 
  তোমাদের না বলে কয়ে আস্তে আস্তে সরেছিলেম । 
   
  দুনিয়ার এ মজলিসেতে এসেছিলেম গান শুনতে  
  আপন মনে গুনগুনিয়ে রাগ  রাগিণীর জাল বুনতে । 
  গান শোনে সে কাহার সাধ্যি  ছোঁড়াগুলো বাজায় বাদ্যি  
  বিদ্যেখানা ফাটিয়ে ফেলে থাকে তারা তুলো ধুনতে । 
  ডেকে বলে  হেঁকে বলে  ভঙ্গি করে বেঁকে বলে — 
  ‘‘ আমার কথা শোনো সবাই  গান শোনো আর নাই শোনো। 
  গান যে কাকে বলে সেইটে বুঝিয়ে দেব  তাই শোনে । '' 
   
  টীকে করেন ব্যখ্যা করেন  জেঁকে ওঠে বক্তিমে — 
  কে দেখে তার হাত  পা নাড়া  চক্ষু দুটোর রক্তিমে  
  চন্দ্রসূর্য জ্বলছে মিছে আকাশখানার চালাতে — 
  তিনি বলেন  ‘‘ আমিই আছি জ্বলতে এবং জ্বালাতে । ''' 
  কুঞ্জবনের তানপুরোতে সুর বেঁধেছে বসন্ত  
  সেটা শুনে নাড়েন কর্ণ  হয় নাকো তাঁর পছন্দ । 
  তাঁরি সুরে গাক  না সবাই টপ্পা খেয়াল ধুরবোধ — 
  

    
    

    
    
    

  

