

  
    বিসর্জন প্রথম অঙ্ক  চতুর্থ দৃশ্য ২২
                
    
    








  
  

        

      রবীন্দ্র রচনাবলী (:)
    
 
    
    বিসর্জন প্রথম অঙ্ক  চতুর্থ দৃশ্য ২২
    
    
    বিসর্জন 




  
    হবে নাকো পূজার ব্যাঘাত । 
  


রঘুপতি । যে আদেশ 

  
    রাজঅধীশ্বরী দেবতা কৃতার্থ হল 
    তোমারি আদেশবলে  ফিরে পেল পুন 
    ব্রাহ্মণ আপন তেজ ধন্য তোমরাই  
    যতদিন নাহি জাগে কল্কিঅবতার। 
  

[ প্রস্থান 

  
    
      গোবিন্দমাণিক্যের পুনঃপ্রবেশ 
 
    
  

গোবিন্দমাণিক্য । অপ্রসন্ন প্রেয়সীর মুখ  বিশ্বমাঝে 

  
    সব আলো সব সুখ লুপ্ত করে রাখে । 
    উন্মনাউৎসুকচিত্তে ফিরে ফিরে আসি । 
  

গুণবতী । যাও  যাও । এসো না এ গৃহে । অভিশাপ 

  
    আনিয়ো না হেথা । 
  

গোবিন্দমাণিক্য ।         প্রিয়তমে  প্রেমে করে 

  
    অভিশাপ নাশ  দয়া করে অকল্যাণ 
    দূর । সতীর হৃদয় হতে প্রেম গেলে 
    পতিগৃহে লাগে অভিশাপ ।– যাই তবে 
    দেবী 
  

গুণবতী । যাও ফিরে আর দেখায়ো না মুখ । 
গোবিন্দমাণিক্য । স্মরণ করিবে যবে  আবার আসিব
 [ প্রস্থানোন্মুখ 
 

  
    
      পায়ে পড়িয়া  
    
  

গুণবতী । ক্ষমা করো  ক্ষমা করো নাথ এতই কি 

  
    হয়েছ নিষ্ঠুর  রমণীর অভিমান 
    ঠেলে চলে যাবে ? জান না কি প্রিয়তম  
    ব্যর্থ প্রেম দেখা দেয় রোষের ধরিয়া 
    ছদ্মবেশ ভালো  আপনার অভিমানে 
    আপনি করিনু অপমান ক্ষমা করো 
  
    গোবিন্দমাণিক্য । প্রিয়তমে  তোমা'পরে টুটিলে বিশ্বাস 

  সেই দণ্ডে টুটিত জীবনবন্ধ । জানি 
    প্রিয়ে  মেঘ ক্ষণিকের  চিরদিবসের 
    সূর্য । 
  



    
    

    
    
    

  

