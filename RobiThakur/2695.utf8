

  
    ভগ্নহৃদয় - ষষ্ঠ সর্গ, ৪৫
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - ষষ্ঠ সর্গ, ৪৫
    
    
    ভগ্নহৃদয় 
বলো, সখি, পূর্ণিমা কি আমাদের রাত?
এস তবে দুই জনে&;&;&;&;      বসি হেথা এক সনে,
করি আপনার মনে রজনী প্রভাত!
গান 
নীরব রজনী দেখ মগ্ন জোছনায়।
ধীরে ধীরে অতিধিরে— অতিধীরে গাও গো!
ঘুমঘোরময় গান বিভাবরী গায়,
রজনীর কণ্ঠ-সাথে সুকণ্ঠ মিলাও গো!
নিশীথের সুনীরব শিশিরের সম,
নিশীথের সুনীরব সমীরের সম,
নিশীথের সুনীরব জোছনা সমান
অতি— অতি— অতিধীরে কর সখি গান!
নিশার কুহক-বলে   নীরবতাসিন্ধুতলে
মগ্ন হয়ে ঘুমাইছে বিশ্ব চরাচর—
প্রশান্ত সাগরে হেন   তরঙ্গ না তুলে যেন
অধীর-উচ্ছ্বাস-ময় সংগীতের স্বর!
তটিনী কি শান্ত আছে! ঘুমাইয়া পড়িয়াছে
বাতাসের মৃদুহস্ত-পরশে এমনি,
ভুলে যদি ঘুমে ঘুমে   তটের চরণ চুমে
সে চুম্বনধ্বনি শুনে চমকে আপনি!
তাই বলি অতি ধীরে— অতি ধীরে গাও গো,
রজনীর কণ্ঠ-সাথে সুকণ্ঠ মিলাও গো!

মুরলার প্রতি 
কেন লো মলিন, সখি, মুখানি তোমার?
কাছে এস, মোর পাশে বোসো একবার!
কেন, সখি, বল্‌ মোরে,&;&;&;&;    যখনি দেখেছি তোরে
মাটি-পানে নত দুটি বিষণ্ন নয়ান!
আননের দুই পাশ   অবদ্ধ কুন্তলরাশ—
করুণ ও মুখখানি বড়ো, সখি, ম্লান!
মুরলা।&;&;&;&;       সত্য ম্লান কি গো, কবি, এ মুখ আমার?

    
    

    
    
    

  

