

  
    কড়ি ও কোমল - অস্তমান রবি , ১
                
    
    








  
  

        

      রবীন্দ্র রচনাবলী (://.-..)
    
 -->
    
    কড়ি ও কোমল - অস্তমান রবি , ১
    
    
    অস্তমান রবি

আজ কি , তপন , তুমি যাবে অস্তাচলে 
না শুনে আমার মুখে একটিও গান ! 
দাঁড়াও গো , বিদায়ের দুটি কথা বলে 
আজিকার দিন আমি করি অবসান । 
থামো ওই সমুদ্রের প্রান্তরেখা -' পরে , 
মুখে মোর রাখো তব একমাত্র আঁখি । 
দিবসের শেষ পলে নিমেষের তরে 
তুমি চেয়ে থাকো আর আমি চেয়ে থাকি । 
দুজনের আঁখি -' পরে সায়াহ্ন - আঁধার 
আঁখির পাতার মতো আসুক মুদিয়া , 
গভীর তিমিরস্নিগ্ধ শান্তির পাথার 
নিবায়ে ফেলুক আজি দুটি দীপ্ত হিয়া । 
শেষ গান সাঙ্গ করে থেমে গেছে পাখি , 
আমার এ গানখানি ছিল শুধু বাকি । 

    
    

    
    
    

  

