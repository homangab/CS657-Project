

  
    কল্পনা - স্বপ্ন, ১
                
    
    








  
  

        

      রবীন্দ্র রচনাবলী (://.-..)
    
 -->
    
    কল্পনা - স্বপ্ন, ১
    
    
    স্বপ্ন

&;&;&;&;&;&;&;&;&;&;&;&;&;&;&;
দূরে বহুদূরে 
&;&;&;&;&;&;&;
স্বপ্নলোকে উজ্জয়িনীপুরে 
খুঁজিতে গেছিনু কবে শিপ্রানদীপারে 
মোর পূর্বজনমের প্রথমা প্রিয়ারে। 
মুখে তার লোধ্ররেণু লীলাপদ্ম হাতে, 
কর্ণমূলে কুন্দকলি কুরুবক মাথে, 
তনু দেহে রক্তাম্বর নীবিবন্ধে বাঁধা, 
চরণে নূপুরখানি বাজে আধা আধা। 
&;&;&;&;&;&;&;&;&;&;&;&;&;&;&;
বসন্তের দিনে 
ফিরেছিনু বহুদূরে পথ চিনে চিনে। 
&; 
&; 
&;&;&;&;&;&;
মহাকাল মন্দিরের মাঝে 
তখন গম্ভীর মন্দ্রে সন্ধ্যারতি বাজে। 
জনশূন্য পণ্যবীথি, ঊর্ধ্বে যায় দেখা 
অন্ধকার হর্ম্য- ‘পরে সন্ধ্যারশ্মিরেখা। 
&; 
&; 
&;&;&;&;&;&;&;&;&;&;&;&;&;
প্রিয়ার ভবন 
বঙ্কিম সংকীর্ণ পথে দুর্গম নির্জন। 
দ্বারে আঁকা শঙ্খ চক্র, তারি দুই ধারে 
দুটি শিশু নীপতরু পুত্রস্নেহে বাড়ে। 
&;&;&;&;&;&;
তোরণের স্বেতস্তম্ভ- ’পরে 
সিংহের গম্ভীর মূর্তি বসি দম্ভভরে। 
&; 
&; 
প্রিয়ার কপোতগুলি ফিরে এল ঘরে, 
ময়ূর নিদ্রায় মগ্ন স্বর্ণদণ্ড- ’পরে। 
&;&;&;&;&;&;
হেনকালে হাতে দীপশিখা 
ধীরে ধীরে নামি এল মোর মালবিকা। 


    
    

    
    
    

  

