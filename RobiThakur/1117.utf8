

  
    কালমৃগয়া - ষষ্ঠ দৃশ্য, ১৭
                
    
    








  
  

        

      রবীন্দ্র রচনাবলী (://.-..)
    
 -->
    
    কালমৃগয়া - ষষ্ঠ দৃশ্য, ১৭
    
    
    কালমৃগয়া

আছে কি নিষ্ঠুর কেহ বধিবে যে তারে!
            না না না, কোথা সে আছে–  এনে দে আমার কাছে,
            সারা নিশি জেগে আছি বিলম্ব না সয়!
            এখনো যে নিরুত্তর–  নাহি প্রাণে ভয়!
            রে দুরাত্মা–  কী করিলি–
অভিশাপ

পুত্রব্যসনজং দুঃখং
               যদেতন্মম সাংপ্রতম্‌।
               এবং ত্বং পুত্রশোকেন
               রাজন্‌ কালং করিষ্যসি॥

 মিশ্র ভুপালি–  কাওয়ালি

দশরথ।&;&;&; ক্ষমা করো মোরে তাত,

আমি যে পাতকী ঘোর,
            না জেনে হয়েছি দোষী,
            মার্জ্জনা নাহি কি মোর!
            ও! সহে না যাতনা আর,
            শান্তি পাইব কোথায়–
            তুমি কৃপা না করিলে
            নাহি যে কোন উপায়!
            আমি দীন হীন অতি–
            ক্ষম ক্ষম কাতরে,
            প্রভু হে, করহ ত্রাণ
            এ পাপের পাথারে।
 কাফি–  আড়াঠেকা
অন্ধ।&;&; আহা, কেমনে বধিল তোরে!
তুই যে স্নেহের পুতলি, সুকুমার শিশু ওরে!
            বড় কি বেজেছে বুকে, বাছা রে,
            কোলে আয়, কোলে আয় একবার–
            ধূলোতে কেন লুটায়ে, রাখিব বুকে ক’রে!

    
    

    
    
    

  

