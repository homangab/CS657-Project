

  
    শিশু ভোলানাথ -বৃষ্টি রৌদ্র,১
                
    
    








  
  

        

      রবীন্দ্র রচনাবলী (://.-..)
    
 -->
    
    শিশু ভোলানাথ -বৃষ্টি রৌদ্র,১
    
    
    বৃষ্টি রৌদ্র

ঝুঁটি - বাঁধা ডাকাত সেজে 
দল বেঁধে মেঘ চলেছে যে 
&;&;&;&;&;&;&;&;&;
আজকে সারাবেলা । 
কালো ঝাঁপির মধ্যে ভরে 
সুর্যিকে নেয় চুরি করে , 
&;&;&;&;&;&;&;&;&;
ভয় - দেখাবার খেলা । 
বাতাস তাদের ধরতে মিছে 
হাঁপিয়ে ছোটে পিছে পিছে , 
&;&;&;&;&;&;&;&;&;
যায় না তাদের ধরা । 
আজ যেন ওই জড়োসড়ো 
আকাশ জুড়ে মস্ত বড়ো 
&;&;&;&;&;&;&;&;&;
মন - কেমন - করা । 
বটের ডালে ডানা - ভিজে 
কাক বসে ওই ভাবছে কী যে , 
&;&;&;&;&;&;&;&;&;
চড়ুইগুলো চুপ । 
বৃষ্টি হয়ে গেছে ভোরে 
শজনেপাতায় ঝরে ঝরে 
&;&;&;&;&;&;&;&;&;
জল পড়ে টুপটুপ । 
লেজের মধ্যে মাথা থুয়ে 
খাঁদন কুকুর আছে শুয়ে 
&;&;&;&;&;&;&;&;&;
কেমন একরকম । 
দালানটাতে ঘুরে ঘুরে 
পায়রাগুলো কাঁদন - সুরে 
&;&;&;&;&;&;&;&;&;
ডাকছে বকবকম । 
কার্তিকে ওই ধানের খেতে 
ভিজে হাওয়া উঠল মেতে 
&;&;&;&;&;&;&;&;&;
সবুজ ঢেউয়ের ’পরে । 
পরশ লেগে দিশে দিশে 
হিহি করে ধানের শিষে 
&;&;&;&;&;&;&;&;&;
শীতের কাঁপন ধরে । 


    
    

    
    
    

  

