

  
    মহুয়া  অপরাজিত  ২
                
    
    








  
  

        

      রবীন্দ্র রচনাবলী (:)
    
 
    
    মহুয়া  অপরাজিত  ২
    
    
    মহুয়া 

এ শুধু মোরে ভাগ্য করে ক্ষণিক কৌতুক । 

তোমার প্রেমে আমার অধিকার 
অতীত যুগ হতে সে জেনো লিখন বিধাতার । 
অচল গিরিশিখর ' পরে সাগর করে দাবি  

ঝর্‌না পড়ে নাবি  


সুদূর দিক্‌রেখার পানে চায়  

অকূল অজানায় 

শঙ্কাভরে তরল স্বরে কহে  

নহে গো  নহে নহে  

এড়ায়ে যাবে বলি 
কতনা আঁকাবাঁকার পথে চলে সে ছলছলি  
বিপুলতর হয় সে ধারা  গভীরতর সুরে  

যতই আসে দূরে  
উদারহাসি সাগর সহে অবুঝ অবহেলা — 

একদা শেষে পলাতকার খেলা 
বক্ষে তার মিলায় কবে  মিলনে হয় সারা — 

পূর্ণ হয় নিবেদনের ধারা । 
    
    

    
    
    

  

