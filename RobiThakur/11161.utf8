

  
    মানসী  সিন্ধুতরঙ্গ ৪
                
    
    








  
  

        

      রবীন্দ্র রচনাবলী (:)
    
 
    
    মানসী  সিন্ধুতরঙ্গ ৪
    
    
    মানসী

আকাশেতে
পারাবারে
দাঁড়ায়েছে এক ধারে

এক ধারে নারী—

দুর্বল শিশুটি তার কে লইবে কাড়ি?
 এ বল কোথায়
পেলে
আপন কোলের ছেলে

এত ক’রে টানে
 এ নিষ্ঠুর
জড়স্রোতে
প্রেম এল কোথা হতে

মানবের প্রাণে
 নৈরাশ্য কভু না
জানে
বিপত্তি কিছু না মানে

অপূর্বঅমৃতপানে অনন্ত নবীন—
 এমন মায়ের
প্রাণ
যে বিশ্বের কোনোখান

তিলেক পেয়েছে স্থান সে কি মাতৃহীন?
 এ
প্রলয়মাঝখানে
অবলা জননীপ্রাণে

স্নেহ মৃত্যুঞ্জয়ী—

এ স্নেহ জাগায়ে রাখে কোন্‌ স্নেহময়ী?

 পাশাপাশি এক
ঠাঁই
দয়া আছে দয়া নাই—

বিষম সংশয়।
 মহাশঙ্কা
মহাআশা
একত্র বেঁধেছে বাসা

একসাথে রয়।
 কে বা সত্য কে বা
মিছে নিশিদিন আকুলিছে

কভু ঊর্ধ্বে কভু নীচে টানিছে হৃদয়।
 জড় দৈত্য শক্তি
হানে মিনতি
নাহিক মানে—

প্রেম এসে কোলে টানে দূর করে ভয়।
 এ কি দুই
দেবতার
দ্যূতখেলা অনিবার

ভাঙাগড়াময়?

চিরদিন অন্তহীন জয়পরাজয়?





    
    

    
    
    

  

