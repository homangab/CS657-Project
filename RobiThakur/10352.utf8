

  
    ক্ষণিকা  ক্ষণেক দেখা ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  ক্ষণেক দেখা ১
    
    
    ক্ষণেক দেখা
চলেছিলে পাড়ার পথে 
 কলস লয়ে কাঁখে  
একটুখানি ফিরে কেন 
 দেখলে ঘোমটা  ফাঁকে ?

 ওইটুকু যে চাওয়া 
 দিল একটু
হাওয়া 
কোথা তোমার ও পার থেকে 

আমার এ পার ' পরে । 
অতি দূরের দেখাদেখি 

অতি ক্ষণেক  তরে । 
 
আমি শুধু দেখেছিলেম 

তোমার দুটি আঁখি— 
ঘোমটা  ফাঁদা আঁধার  মাঝে 

ত্রস্ত দুটি পাখি । 

তুমি এক নিমিখে 

চেয়ে আমার দিকে 
পথের একটি পথিকেরে 

দেখলে কতখানি 
একটুমাত্র কৌতূহলে 

একটি দৃষ্টি হানি ? 
 
যেমন ঢাকা ছিলে তুমি 

তেমনি রইলে ঢাকা  
তোমার কাছে যেমন ছিনু 

তেমনি রইনু ফাঁকা  

তবে কিসের তরে
 

থামলে লীলাভরে 
যেতে যেতে পাড়ার পথে 

কলস লয়ে কাঁখে ? 
একটুখানি ফিরে কেন 

দেখলে ঘোমটা  ফাঁকে ? 

    
    

    
    
    

  

