

  
    পরিশিষ্ঠ ২১
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ঠ ২১
    
    
    পরিশিষ্ঠ 

ছাড়া আমার দ্বারা আর কিছুই সম্ভবে না। স্বল্প প্রমাণ ও বহুল অনুমান আশ্রয় করিয়া কয়েকটি কথা বলিব তাহা অসম্পূর্ণ হইলেও তদ্দ্বারা যোগ্যতর লোকের মনে উদ্যম সঞ্চার করিয়া দিতে পারে এই আশা করিয়া লিখিতে স্পর্ধিত হইতেছি।
প্র উপসর্গের অর্থ একটা কিছু হইতে বহির্ভাগে অগ্রগামিতা। য়ুরোপীয় উপসর্গ হইতেও ইহার যথেষ্ট প্রমাণ পাওয়া যায়। বাংলাভাষায় আইসা এবং পইসা নামক দুইটি ক্রিয়া আছে তাহা আবিশ্‌ এবং প্রবিশ্‌ ধাতুমূলক–তন্মধ্যে পইসা ধাতু পশিল প্রভৃতি শব্দে বাংলা প্রাচীন সাহিত্যে ও কাব্যে স্থান পাইয়াছে এবং আইসা ধাতু এখনো আপন অধিকার বজায় রাখিয়াছে। আইসা এবং পইসা এই দুটি ধাতুতে আ এবং প্র উপসর্গের অর্থভেদ স্পষ্টরূপে নির্দিষ্ট হইয়াছে। ইহা কেবল দিক্ ‌ভেদ পইসা বক্তার দিক হইতে অগ্রভাগে এবং আইসা বক্তার দিকের সান্নিধ্যে আগমন সূচনা করে। য়ুরোপীয় আর্যভাষার  উপসর্গের মুখ্য অর্থ বহির্দিকে অগ্রগামিতা এ কথা সর্ববাদিসম্মত অতএব এই অর্থ যে মূল প্রাচীন অর্থ তাহাতে সন্দেহ করিবার কারণ নাই।
এ কথা স্বীকার্য যে সূর্যের বর্ণরশ্মির ন্যায় প্র উপসর্গ য়ুরোপীয় ভাষায় নানা উপসর্গে বিভক্ত হইয়াছে।    তাহার উদাহরণ। প্রো সম্মুখগামিতা প্রি পূর্বগামিতা এবং পর্ পারগামিতা অর্থাৎ দূরগামিতা প্রকাশ করে। কাল হিসাবে অগ্রবর্তিতা বক্তার মনের গতি অনুসারে পশ্চাৎকালেও খাটে সম্মুখকালেও খাটে এই কারণে ‘প্রাচীন’ শব্দে ‘প্র’ উপসর্গ অসংগত হয় না। পুরঃ এবং পুরা শব্দে ইহার অনুরূপ উদাহরণ পাওয়া যায়। উভয় শব্দের একই উৎপত্তি হইলেও পুরঃ শব্দ দেশ হিসাবে নিকটবর্তী সম্মুখস্থ দেশ এবং পুরা শব্দ কাল হিসাবে দূরবর্তী অতীত কালকে বুঝায়। পূর্ব শব্দেরও প্রয়োগ এইরূপ। পূর্বস্থিত পদার্থ সম্মুখে বর্তমান কিন্তু পূর্বকাল অতীতকাল। অতএব প্রাচীন শব্দাচার্যগণ যে প্র উপসর্গের ‘প্রাথম্যং’ এবং ‘আরম্ভঃ’ অর্থ নির্ণয় করিয়াছেন তাহা অগ্রগামিতা অর্থেরই রূপভেদ মাত্র। লাটিন ভাষায় তাহাই প্রো এবং প্রি দুই উপসর্গে বিভক্ত হইয়াছে। গ্রীক প্রো উপসর্গে প্রাথম্য অর্থও সূচিত হয় যথা  অপর পক্ষে সম্মুখগমতাও ব্যক্ত করে যথা  শুণ্ড–উহার উপপত্তিমূলক অর্থ প্রভক্ষক যাহা সম্মুখ হইতে খায়। লাটিন পর্ উপসর্গের অর্থ  অর্থাৎ একপ্রান্ত হইতে পরপ্রান্তের অভিমুখতা পারগামিতা। তাহা হইতে স্বভাবতই ‘সর্বতোভাব’ অর্থও ব্যক্ত হয়। দুর্গাদাসধৃত পুরুষোত্তমের মতে প্র উপসর্গের সর্বতোভাব অর্থও স্বীকৃত হইয়াছে।
পরি এবং পরা উপসর্গও এই প্র উপসর্গের সহোদর। প্র উপসর্গ বিশেষরূপে বহির্ব্যঞ্জক।     প্রভৃতি ইংরেজি অব্যয় শব্দগুলি এই অর্থ সমর্থন করে। পরি এবং পরা উপসর্গেও সেই বাহিরের ভাব পরভাব অনাত্মভাব বুঝায়। গ্রীক উপসর্গ  এবং পরি এবং পরা উপসর্গের স্বশ্রেণীয়। গ্রীক ভাষায় পরি উপসর্গে নিকট এবং চতুর্দিক দুই বুঝায়। উক্ত উপসর্গ   শব্দে নৈকট্য অর্থে এবং   শব্দে পরিবেষ্টন অর্থে ব্যবহৃত হইয়াছে। গ্রীক  উপসর্গেরও একাধিক অর্থ আছে। দূরার্থ যথা  (            :       )  (      :      )।  উপসর্গের আরএকটি অর্থ পাশাপাশি কিন্তু সেপাশাপাশি নিকট অর্থে নহে সংলগ্ন অর্থে নহে তাহাতে মুখ্যরূপে বিচ্ছেদভাবই প্রকাশ করে।  অর্থে যাহারা পাশাপাশি চলিয়াছে কিন্তু ঘেঁষাঘেঁষি নহে এমনকি মিলন হইলেই ‘প্যারালাল’ত্ব ব্যর্থ হইয়া যায়।  অর্থে বুঝায় মূল বাক্যের পাশাপাশি এমন বাক্যপ্রয়োগ যাহারা একভাবাত্মক অথচ এক নহে।  উপসর্গে যেমন অবিচ্ছেদ বহির্বেষ্টন বুঝায়  উপসর্গেও সেইরূপে বাহিরে স্থিতি বুঝায় কিন্তু তাহাতে মধ্যে বিচ্ছেদের অপেক্ষা রাখে।
প্রতি উপসর্গও প্র উপসর্গের একটি শাখা। প্রতি উপসর্গ প্র উপসর্গের সাধারণ অর্থকে একটি বিশেষ অর্থে সংকীর্ণ করিয়া লইয়াছে। ইহাতেও প্র উপসর্গের বাহিরের দিকে অগ্রসর হওয়া বুঝায় কিন্তু সম্মুখভাগে একটি বিশেষ বাধা লক্ষ্যের অপেক্ষা রাখে। গ্রীক  এবং প্রাচীন গ্রীক  উপসর্গ সংস্কৃত প্রতি উপসর্গের একজাতীয়। লাটিন উপসর্গ () এবং প্রাচীন লাটিন 


    
    

    
    
    

  

