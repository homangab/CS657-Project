

  
    ব্যক্তিপ্রসঙ্গ-৮
                
    
    








  
  

        

      রবীন্দ্র রচনাবলী (://.-..)
    
 -->
    
    ব্যক্তিপ্রসঙ্গ-৮
    
    
    ব্যক্তিপ্রসঙ্গ

হিংসারে ভক্তির বেশে দেবালয়ে আনে,
রক্তাক্ত করিতে পূজা সংকোচ না মানে।
সঁপিয়া পবিত্র প্রাণ, অপবিত্রতার
ক্ষালন করিবে তুমি সংকল্প তোমার,
&;&;&;&;&;&;তোমারে জানাই নমস্কার।
&;
মাতৃস্তনচ্যুত ভীত পশুর ক্রন্দন
মুখরিত করে মাতৃ-মন্দিরপ্রাঙ্গণ।
অবলের হত্যা অর্ঘ্যে পূজা-উপচার—
এ কলঙ্ক ঘুচাইবে স্বদেশমাতার,
&;&;&;&;&;&;তোমারে জানাই নমস্কার।
&;
নিঃসহায়, আত্মরক্ষা-অক্ষম যে প্রাণী,
নিষ্ঠুর পুণ্যের আশা সে জীবেরে হানি,
তারে তুমি প্রাণমূল্য দিয়ে আপনার
ধর্মলোভী হাত হতে করিবে উদ্ধার—
&;&;&;&;&;&;তোমারে জানাই নমস্কার।


১৪
ব্রজেন্দ্রনাথ শীল

আচার্য শ্রীযুক্ত ব্রজেন্দ্রনাথ শীল, সুহৃদবরেষু
&;
জ্ঞানের দুর্গম উর্ধ্বে উঠেছে সমুচ্চ মহিমায়,
যাত্রী তুমি, যেথা প্রসারিত তব দৃষ্টির সীমায়
সাধনা-শিখরশ্রেণী, যেথায় গহন গুহা হতে
সমুদ্রবাহিনী বার্তা চলেছে প্রস্তরভেদী স্রোতে
নব নব তীর্থ সৃষ্টি করি, যেথা মায়া-কুহেলিকা
ভেদি উঠে মুক্তদৃষ্টি তুঙ্গশৃঙ্গ, পড়ে তাহা লিখা
প্রভাতের তমোজয়-লিপি; যেথায় নক্ষত্রলোকে
দেখা দেয় মহাকাল আবর্তিয়া আলোকে আলোকে
বহ্নিমন্ডলের জপমালা, যেথায় উদয়াচলে
আদিত্যবরণ যিনি, মর্ত্যধরণীর দিগঞ্চলে
অনাবৃত করি দেন অর্মত্য-রাজ্যের জাগরণ,

    
    

    
    
    

  

