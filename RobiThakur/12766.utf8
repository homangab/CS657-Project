

  
    নৈবেদ্য  ২৭
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ২৭
    
    
    ২৭

দেহে আর মনে প্রাণে হয়ে একাকার 
একি অপরূপ লীলা এ অঙ্গে আমার 
 
একি জ্যোতি  একি ব্যোম দীপ্ত দীপজ্বালা 
দিবা আর রজনীর চিরনাট্যশালা 
একি শ্যাম বসুন্ধরা  সমুদ্রে চঞ্চল  
পর্বতে কঠিন  তরুপল্লবে কোমল  
অরণ্যে আঁধার একি বিচিত্র বিশাল 
অবিশ্রাম রচিতেছে সৃজনের জাল 
আমার ইন্দ্রিয়যন্ত্রে ইন্দ্রজালবৎ 
প্রত্যেক প্রাণীর মাঝে প্রকাণ্ড জগৎ । 
 
তোমারি মিলনশয্যা  হে মোর রাজন্‌  
ক্ষুদ্র এ আমার মাঝে অনন্ত আসন 
অসীম বিচিত্রকান্ত । ওগো বিশ্বভূপ  
দেহে মনে প্রাণে আমি একি অপরূপ 


    
    

    
    
    

  

