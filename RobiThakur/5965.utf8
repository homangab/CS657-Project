

  
    মায়ার খেলা - চতুর্থ দৃশ্য, ১৬
                
    
    








  
  

        

      রবীন্দ্র রচনাবলী (://.-..)
    
 -->
    
    মায়ার খেলা - চতুর্থ দৃশ্য, ১৬
    
    
    মায়ার খেলা


সখীগণ।&;&;&; ছি ছি ছি! 
অমর।&;&;&;&; সখী, ক্ষতি কী! 

  
    এ ভবে কেহ জ্ঞানী অতি, কেহ ভোলামন, 
    কেহ সচেতন, কেহ অচেতন, 
    কাহারো নয়নে হাসির কিরণ 
    
      কাহারো নয়নে লোর। 
    
    আমার চোখে শুধু ঘুমঘোর। 
  

সখীগণ।&;&;&; সখা, কেন গো অচলপ্রায় 

  
    
      হেথা, দাঁড়ায়ে তরুছায়। 
    
  

অমর।&;&;&;&; অবশ হৃদয়ভারে, চরণ 

  

  চলিতে নাহি চায়, 

তাই দাঁড়ায়ে তরুছায়। 
  

সখীগণ।&;&; ছি ছি ছি। 
অমর।&;&;&;&; সখী, ক্ষতি কী। 

  
    এ ভবে কেহ পড়ে থাকে, কেহ চলে যায়! 
    কেহ বা আলসে চলিতে না চায়, 
    কেহ বা আপনি স্বাধীন, কাহারো 
    
      চরণে পড়েছে ডোর। 
    
    কাহারো নয়নে লেগেছে ঘোর। 
  




সখীগণ।&;&;&; ওকে বোঝা গেল না–চলে আয় চলে আয়। 

  
    ও কী কথা যে বলে সখী, কী চোখে যে চায়! 
    চলে আয়, চলে আয়। 
    লাজ টুটে শেষে মরি লাজে, 
    মিছে কাজে, 
    ধরা দিবে না যে, বলো কে পারে তায়। 
    আপনি সে জানে তার মন কোথায়। 
    চলে আয়, চলে আয়। 
  

[ প্রস্থান 
মায়াকুমারীগণ।&;&; প্রেম-পাশে ধরা পড়েছে দু-জনে, 

  
    দেখো দেখো, সখী চাহিয়া। 
    দুটি ফুল খসে ভেসে গেল ওই, 
    প্রণয়ের স্রোত বাহিয়া। 
      



    
    

    
    
    

  

