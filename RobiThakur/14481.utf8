

  
    রূপান্তর- কালিদাস-ভবভূতি, ৫
                
    
    








  
  

        

      রবীন্দ্র রচনাবলী (://.-..)
    
 -->
    
    রূপান্তর- কালিদাস-ভবভূতি, ৫
    
    
    রূপান্তর

নবীন পল্লব দিয়া রচি পক্ষগুলি 
ভ্রমর - অক্ষরে লিখি মদনের নাম 
নবচূতবাণচয় নির্মিল বসন্ত ॥ ২৭ 
&; 
মনোহরবর্ণময় কর্ণিকার ফুল 
ফুটিল , নাইক তাহে সুবাসের লেশ । 
বিধাতা সকল গুণ দেন কি সবারে ॥ ২৮ 
&; 
মর্মর শব দ করি জীর্ণ পত্রগুলি 
ফেলে ধীরে বনস্থলী বায়ুর পরশে , 
মদোদ্ধত হরিণেরা করে বিচরণ 
পিয়ালমঞ্জরী হতে রেণু ঝরি ঝরি 
যাদের বিশাল আঁখি হয়েছে আকুল ॥ ৩১ 
&; 
যখন মদন বসি বনশ্রীর কোলে 
পুষ্পশরে গুণ তার করিল বন্ধন 
স্নেহরসে মগ্ন হল যত ছিল প্রাণী ॥ ৩৫ 
&; 
একই কুসুমপাত্রে ভ্রমর প্রিয়ার 
পীত - অবশেষ মধু করিল গো পান । 
স্পর্শনিমীলিতচক্ষু মৃগীর শরীরে 
কৃষ্ণসার শৃঙ্গ দিয়া করিল আদর ॥ ৩৬ 
&; 
আধেক মৃণাল খেয়ে সুখে চক্রবাক 
আধেক তুলিয়া দিল প্রিয়ার মুখেতে ॥ ৩৭ 
&; 
পুষ্পমদ পান করি ঢলঢল আঁখি 
কিম্পুরুষললনারা গাইতেছে গান , 
প্রিয়তম তাহাদের হইয়া বিহ্বল 
থেকে থেকে প্রিয়ামুখ করিছে চুম্বন ॥ ৩৮ 
&; 
কুসুমস্তবকগুলি স্তন যাহাদের 



    
    

    
    
    

  

