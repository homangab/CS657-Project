

  
    পরিত্রাণ দ্বিতীয় অঙ্ক প্রথম দৃশ্য ২১
                
    
    








  
  

        

      রবীন্দ্র রচনাবলী (:)
    
 
    
    পরিত্রাণ দ্বিতীয় অঙ্ক প্রথম দৃশ্য ২১
    
    
    পরিত্রাণ
প্রতাপ । অন্তঃপুরের দ্বার খোলা হল কী করে । 
সীতারাম । ( করজোড়ে) দোহাই মহারাজ  আমার কোনো দোষ নেই । 
প্রতাপ । সে কথা তোকে কে জিজ্ঞাসা করছে । 
সীতারাম । আজ্ঞা না  মহারাজ — যুবরাজ — যুবরাজ আমাকে বলপূর্বক বেঁধে — 
ব্যস্তভাবে বসন্তরায়ের প্রবেশ 

সীতারাম । যুবরাজকে নিষেধ করলুম  তিনি — 

বসন্ত । হাঁ হাঁ  সীতারাম কী বললি ? অধর্ম করিস নে সীতারাম  উদয়াদিত্যের এতে কোনো দোষ নেই । 
সীতারাম । আজ্ঞা না  যুবরাজের কোনো দোষ নেই । 
প্রতাপ । তবে কার দোষ 
সীতারাম । আজ্ঞে না । 
প্রতাপ । তবে কার দোষ ? 
সীতারাম । আজ্ঞা যুবরাজ 
প্রতাপ । তাঁর সঙ্গে আর কে ছিল ? 
সীতারাম । আজ্ঞে  বউরানীমা 
প্রতাপ । বউরানী ? ঐ সেই শ্রীপুরের(বসন্তরায়ের দিকে চাহিয়া) উদয়াদিত্যের এ অপরাধের মার্জনা নেই । 
বসন্ত । বাবা প্রতাপ  এতে উদয়ের কোনো দোষ ছিল না । 
প্রতাপ । দোষ ছিল না দেখো  তুমি তার পক্ষ নিয়ে যদি কথা কও তাতে তার ভালো হবে না — এই আমি বলে দিলুম । 
[বসন্তরায় কিয়ৎ কাল চুপ করিয়া থাকিয়া ধীরে ধারে উঠিয়া প্রস্থান 

দ্বিতীয় অঙ্ক
প্রথম দৃশ্য
মাধবপুরের পথ 
ধনঞ্জয় ও প্রজাদল 
ধনঞ্জয় । একেবারে সব মুখ চুন করে আছিস কেন ? মেরেছে  বেশ করেছে । এতদিন আমার কাছে আছিস বেটারা  এখনও ভালো মার খেতে শিখলি নে ? হাড়গোড় সব ভেঙে গেছে নাকি রে ? 
প্রথম । রাজার কাছারিতে ধরে মারলে সে বড়ো অপমান 
ধনঞ্জয় । আমার চেলা হয়েও তোদের মানসম্ভ্রম আছে ? এখনও সবাই তোদের গায়ে ধুলো দেয় না রে ? তবে এখনও তোরা ধরা পড়িস নে ? তবে এখনও আরো অনেক বাকি আছে 
দ্বিতীয় । বাকি আর রইল কী ঠাকুর । এ দিকে পেটের জ্বালায় মরছি  ও দিকে পিঠের জ্বালাও ধরিয়ে দিলে । 


    
    

    
    
    

  

