

  
    চিরকুমারসভা  দ্বিতীয় অঙ্ক  চতুর্থ দৃশ্য  ৪৬
                
    
    








  
  

        

      রবীন্দ্র রচনাবলী (:)
    
 
    
    চিরকুমারসভা  দ্বিতীয় অঙ্ক  চতুর্থ দৃশ্য  ৪৬
    
    
    চিরকুমারসভা

ভাব  আমরা যদি দুজনে দুই বন্ধুর হাতে পড়ি তা হলে বিয়ে হয়েও আমাদের ছাড়াছাড়ি হবে না — নইলে আমরা কে কোথায় চলে যাব তার ঠিক নেই । তাই তো সেই যুগল দেবতার জন্যে এত পূজার আয়োজন করছি ভাই । জোড়হস্তে মনে মনে বলছি  হে কুমার  সভার অশ্বিনীকুমারযুগল  আমাদের দুটি বোনকে এক বোঁটার দুই ফুলের মতো তোমরা একসঙ্গে গ্রহণ করো । 
 
বিরহসম্ভাবনার উল্লেখমাত্রে দুই ভগিনী পরস্পরকে জড়াইয়া ধরিল 
এবং নৃপ কোনোমতে চোখের জল সামলাইতে পারিল না 
 
নৃপবালা । আচ্ছা নীরু  মেজদিদিকে কেমন করে ছেড়ে যাবি বল্‌ দেখি । আমরা দুজনে গেলে ওঁর আর কে থাকবে । 
নীরবালা । সে কথা অনেক ভেবেছি । থাকতে যদি দেন তা হলে কি ছেড়ে যাই । ভাই  ওঁর তো স্বামী নেই  আমাদেরও নাহয় স্বামী না রইল । মেজদিদির চেয়ে বেশি সুখে আমাদের দরকার কী । 
 
পুরুষবেশধারিণী শৈলবালার প্রবেশ 
 
নীরবালা । ( টেবিলের উপরিস্থিত থালা হইতে একটি ফুলের মালা তুলিয়া লইয়া শৈলবালার গলায় পরাইয়া ) আমরা দুই স্বয়ম্বরা তোমাকে আমাদের পতিরূপে বরণ করলুম । 
 
শৈলবালাকে প্রণাম করিল
 


শৈলবালা । ও আবার কী । 
নীরবালা । ভয় নেই ভাই  আমরা দুই সতিনে তোমাকে নিয়ে ঝগড়া করব না । যদি করি সেজদিদি আমার সঙ্গে পারবে না — আমি একলাই মিটিয়ে নিতে পারব  তোমাকে কষ্ট পেতে হবে না । না  সত্যি বলছি মেজদিদি  তোমার কাছে আমরা যেমন আদরে আছি এমন আদর কি আর কোথাও পাব । কেন তবে আমাদের পরের গলায় দিতে চাস । 
 
নৃপর দুই চক্ষু বাহিয়া ঝর্ ঝর্ করিয়া জল পড়িতে লাগিল 
 
শৈলবালা । ( তাহার চোখ মুছিয়া দিয়া ) ও কী ও নৃপ  ছি । তোদের কিসে সুখ তা কি তোরা জানিস । আমাকে নিয়ে যদি তোদের জীবন সার্থক হত তা হলে কি আমি আর  কারও হাতে তোদের দিতে পারতুম । 
রসিকের প্রবেশ 
 
রসিক । ভাই  আমার মতো অসভ্যটাকে তোরা সভ্য করলি— আজ তো সভা এখানে বসবে  কিরকম করে চলব শিখিয়ে দে । 
নীরবালা । ফের পুরোনো ঠাট্টা ? তোমার ঐ সভ্য  অসভ্যর কথাটা এই পরশু থেকে বলছ । 

    
    

    
    
    

  

