

  
    জাপান যাত্রী ৬ ১
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ৬ ১
    
    
    জাপান যাত্রী ৬

২রা জ্যৈষ্ঠ। উপরে আকাশ নীচে  সমুদ্র। দিনে রাত্রে  আমাদের  দুই  চক্ষুর  বরাদ্দ  এর  বেশি  নয়।  আমাদের চোখদুটো মাপৃথিবীর আদর পেয়ে পেটুক হয়ে গেছে। তার পাতে নানা রকমের জোগান দেওয়া চাই। তার অধিকাংশই সে স্পর্শও করে না ফেলা যায়। কত যে নষ্ট হচ্ছে বলা যায় না দেখবার জিনিস অতিরিক্ত পরিমাণে পাই বলেই দেখবার জিনিস সম্পূর্ণ করে দেখি নে। এইজন্যে মাঝে মাঝে আমাদের পেটুক চোখের পক্ষে এই রকমের উপবাস ভালো।
 আমাদের সামনে মস্ত দুটো ভোজের থালা আকাশ আর সাগর। অভ্যাসদোষে প্রথমটা মনে হয় এ দুটো বুঝি একেবারে শূন্য থালা। তার পর দুইএক দিন লঙ্ঘনের  পর  ক্ষুধা  একটু  বাড়লেই  তখন দেখতে পাই যা আছে তা নেহাত কম নয়। মেঘ ক্রমাগত নতুন নতুন রঙে সরস হয়ে আসছে আলো ক্ষণে ক্ষণে নতুন নতুন স্বাদে আকাশকে এবং জলকে পূর্ণ করে তুলছে।
 আমরা দিনরাত পৃথিবীর কোলে কাঁখে থাকি বলেই আকাশের দিকে তাকাই নে আকাশের দিগ্‌বসনকে বলি উলঙ্গতা। যখন দীর্ঘকাল ওই আকাশের সঙ্গে মুখোমুখি করে থাকতে হয় তখন তার পরিচয়ের বিচিত্রতায় অবাক হয়ে থাকি। ওখানে মেঘে মেঘে রূপের এবং রঙের অহেতুক বিকাশ। এ যেন গানের আলাপের মতো রূপরঙের রাগরাগিণীর আলাপ চলছে–তাল নেই আকারআয়তনের বাঁধাবাঁধি নেই কোনো অর্থবিশিষ্ট বাণী নেই কেবলমাত্র মুক্ত সুরের লীলা। সেই সঙ্গে সমুদ্রের অপ্সরনৃত্য ও মুক্ত ছন্দের নাচ। তার মৃদঙ্গে যে বোল বাজছে তার ছন্দ এমন বিপুল যে তার লয় খুঁজে পাওয়া যায় না। তাতে নৃত্যের উল্লাস আছে অথচ নৃত্যের নিয়ম নেই।
 এই বিরাট রঙ্গশালায় আকাশ এবং সমুদ্রের যেরঙ্গ সেইটি দেখবার শক্তি ক্রমে আমাদের বেড়ে ওঠে। জগতে যাকিছু মহান তার চারিদিকে একটা বিরলতা আছে তার পটভূমিকা () সাদাসিধে। সে আপনাকে দেখাবার জন্যে আর কিছুর সাহায্য নিতে চায় না। নিশীথের নক্ষত্রসভা অসীম অন্ধকারের অবকাশের মধ্যে নিজেকে প্রকাশ করে। এই সমুদ্রআকাশের যে বৃহৎ প্রকাশ সেও বহু উপকরণের দ্বারা আপন মর্যাদা নষ্ট করে না। এরা হল জগতের বড়ো ওস্তাদ ছলাকলায় আমাদের মন ভোলাতে এরা অবজ্ঞা করে। মনকে শ্রদ্ধাপূর্বক আপন হতে অগ্রসর হয়ে এদের কাছে যেতে হয়। মন যখন নানা ভোগে জীর্ণ হয়ে অলস এবং ‘অন্যথাবৃত্তি’ হয়ে থাকে তখন এই ওস্তাদের আলাপ তার পক্ষে অত্যন্ত ফাঁকা। আমাদের সুবিধে হয়েছে সামনে আমাদের আর কিছু নেই। অন্যবারে যখন বিলিতি যাত্রীজাহাজে সমুদ্র পাড়ি দিয়েছি তখন যাত্রীরাই ছিল এক দৃশ্য। তারা নাচে গানে খেলায় গোলেমালে অনন্তকে আচ্ছন্ন করে রাখত। এক মুহূর্তও তারা ফাঁকা ফেলে রাখতে চাইত না। তার উপরে সাজসজ্জা কায়দাকানুনের উপসর্গ ছিল। এখানে জাহাজের ডেকের সঙ্গে সমুদ্রআকাশের কোনো প্রতিযোগিতা নেই। যাত্রীর সংখ্যা অতি সামান্য আমরাই চারজন বাকি দুতিনজন ধীর প্রকৃতির লোক। তার পরে ঢিলাঢালা বেশেই ঘুমচ্ছি জাগছি খেতে যাচ্ছি কারো কোনো আপত্তি নেই তার প্রধান কারণ এমন কোনো মহিলা নেই আমাদের অপরিচ্ছন্নতায় যাঁর অসম্ভ্রম হতে পারে।
 এইজন্যেই প্রতিদিন আমরা বুঝতে পারছি জগতে সূর্যোদয় ও সূর্যাস্ত সামান্য ব্যাপার নয় তার অভ্যর্থনার জন্যে স্বর্গে মর্ত্যে রাজকীয় সমারোহ। প্রভাতে পৃথিবী তার ঘোমটা খুলে দাঁড়ায় তার বাণী  নানা সুরে জেগে ওঠে সন্ধ্যায় স্বর্গলোকের যবনিকা উঠে যায় এবং দ্যুলোক আপন জ্যোতি রোমাঞ্চিত নিঃশব্দতার দ্বারা পৃথিবীর সম্ভাষণে উত্তর দেয়। স্বর্গমর্ত্যের এই মুখোমুখি আলাপ যে কত গম্ভীর এবং কত মহীয়ান এই আকাশ ও সমুদ্রের মাঝখানে দাঁড়িয়ে তা আমরা বুঝতে পারি।
 দিগন্ত থেকে দেখতে পাই মেঘগুলো নানা ভঙ্গিতে আকাশে উঠে চলেছে যেন সৃষ্টিকর্তার আঙিনার আকারফোয়ারার মুখ 


    
    

    
    
    

  

