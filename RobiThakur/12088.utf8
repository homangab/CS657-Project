

  
    পরিশেষ  প্রণাম ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  প্রণাম ১
    
    
    প্রণাম
তোমার প্রণাম এ যে তারি আভরণ 
 যারে তুমি
করেছ বরণ । 
 তুমি মূল্য
দিলে তারে 

দুর্লভ পূজার অলংকারে । 

ভক্তিসমুজ্জ্বল চোখে 
তাহারে হেরিলে তুমি যে শুভ্র আলোকে 

সে আলো করালো তারে স্নান  

দীপ্যমান মহিমার দান 

পরাইল ললাটের'পর । 
 হোক সে দেবতা কি কিংবা
নর  
তোমারই হৃদয় হতে বিচ্ছুরিত রশ্মির ছটায় 
 দিব্য
আবির্ভাবে তার প্রকাশ ঘটায় । 

তার পরিচয়খানি 
 তোমাতেই
লভিয়াছে জয়বাণী । 
 রচিয়া
দিয়াছে তার সত্য স্বর্গপুরী 

তোমারই এ প্রীতির মাধুরী 

যে অমৃত করে পান 
 ঢালে তাহা তোমারই এ উচ্ছ্বসিত প্রাণ । 

তব শির নত 

দিক্‌রেখায় অরুণের মতো  

তারি'পরে দেবতার অভ্যুদয় 
 রূপ লভে সুপ্রসন্ন পুণ্য জ্যোতির্ময় । 


    
    

    
    
    

  

