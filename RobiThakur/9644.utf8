

  
    কালমৃগয়া  পঞ্চম দৃশ্য ১০
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  পঞ্চম দৃশ্য ১০
    
    
    কালমৃগয়া


বন বাদাড় সব ঘেঁটেঘুঁটে 

আমরা মরি খেটেখুটে  

তুমি কেবল লুটেপুটে 


পেট পোরাবে ঠেসেঠুসে  
 

বিদূষক। কাজ
কি খেয়ে  তোফা আছি– 

আমায় কেউ না খেলেই বাঁচি  

শিকার করতে যায় কে মরতে  

 ঢুঁসিয়ে দেবে বরা  মোষে। 

ঢুঁ খেয়ে তো পেট ভরে না – 

সাধের পেটটি যাবে ফেঁসে॥ স্বরলিপি [1]




হাসিতে হাসিতে
শিকারীগণের প্রস্থান


বিদূষক।
আঃ বেঁচেছি এখন। 

শর্মা ও দিকে আর নন। 

গোলেমালে ফাঁকতালে সটকেছি কেমন। 

 দেখে বরা'র দাঁতের পাটি 

লেগেছিল দাঁত  কপাটি  

পড়ল খ'সে হাতের লাঠি কে জানে কখন– 

আহা কে জানে কখন। 

 চুলগুলা সব
ঘাড়ে খাড়া  

চক্ষু  দুটো মশাল  পারা– 

গোঁ  ভরে হেঁট  মুখে তাড়া কল্লে সে যখন– 

রাস্তা দেখতে পাই নে চোখে  


পেটের মধ্যে হাত পা ঢোকে  

চুপ্‌‍সে গেল ফাঁপা ভুঁড়ি শঙ্কাতে তখন– 

আহা শঙ্কাতে তখন॥ স্বরলিপি [2]




প্রস্থান
    
    

    
    
    :[1] :160533329_21
[2] :160533329_22


  

