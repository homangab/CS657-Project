

  
    বাংলাভাষাপরিচয় ৪১
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ৪১
    
    
    বাংলাভাষাপরিচয় ৪

মানুষ যেমন জানবার জিনিস ভাষা দিয়ে জানায় তেমনি তাকে জানাতে হয় সুখদুঃখ ভালো লাগামন্দ লাগা নিন্দাপ্রশংসার সংবাদ। ভাবে ভঙ্গীতে ভাষাহীন আওয়াজে চাহনিতে হাসিতে চোখের জলে এইসব অনুভূতির  অনেকখানি  বোঝানো  যেতে  পারে।  এইগুলি  হল  মানুষের  প্রকৃতিদত্ত  বোবার  ভাষা  এ  ভাষায় মানুষের ভাবপ্রকাশ প্রত্যক্ষ। কিন্তু সুখ দুঃখ ভালোবাসার বোধ অনেক সূক্ষ্মে যায় ঊর্ধ্বে যায় তখন তাকে ইশারায় আনা যায় না বর্ণনায় পাওয়া যায় না কেবল ভাষার নৈপুণ্যে যত দূর সম্ভব নানা ইঙ্গিতে বুঝিয়ে দেওয়া  যেতে  পারে।  ভাষা  হৃদয়বোধের  গভীরে  নিয়ে  যেতে  পেরেছে  বলেই  মানুষের  হৃদয়াবেগের  উপলব্ধি উৎকর্ষ  লাভ  করেছে।  সংস্কৃতিমানদের  বোধশক্তির  রূঢ়তা  যায়  ক্ষয়  হয়ে  তাঁদের  অনুভূতির  মধ্যে  সূক্ষ্ম সুকুমার ভাবের প্রবেশ ঘটে সহজে। গোঁয়ার হৃদয় হচ্ছে অশিক্ষিত হৃদয়। অবশ্য স্বভাবদোষে রুচি ও অনুভূতির পরুষতা যাদের মজ্জাগত তাদের আশা ছেড়ে দিতে হয়। জ্ঞানের শক্তি নিয়েও এ কথা খাটে। স্বাভাবিক মূঢ়তা যাদের দুর্ভেদ্য জ্ঞানবিজ্ঞানের চর্চায় তাদের বুদ্ধিকে বেশি দূর পর্যন্ত সার্থকতা দিতে পারে না।
মানুষের  বুদ্ধিসাধনার  ভাষা  আপন  পূর্ণতা  দেখিয়েছে  দর্শনে  বিজ্ঞানে।  হৃদয়বৃত্তির  চূড়ান্ত  প্রকাশ  কাব্যে। দুইয়ের ভাষায় অনেক তফাত। জ্ঞানের ভাষা যত দূর সম্ভব পরিষ্কার হওয়া চাই তাতে ঠিক কথাটার ঠিক মানে থাকা দরকার সাজসজ্জার বাহুল্যে সে যেন আচ্ছন্ন না হয়। কিন্তু ভাবের ভাষা কিছু যদি অস্পষ্ট থাকে যদি সোজা করে না বলা হয় যদি তাতে অলংকার থাকে উপযুক্তমতো তাতেই কাজ দেয় বেশি। জ্ঞানের ভাষায় চাই স্পষ্ট অর্থ ভাবের ভাষায় চাই ইশারা হয়তো অর্থ বাঁকা করে দিয়ে।
ভালো লাগা বোঝাতে কবি বললেন ‘পাষাণ মিলায়ে যায় গায়ের বাতাসে’। বললেন ‘ঢল ঢল কাঁচা অঙ্গের লাবণি  অবনি  বাহিয়া  যায়’।  এখানে  কথাগুলোর  ঠিক  মানে  নিলে  পাগলামি  হয়ে  দাঁড়াবে।  কথাগুলো  যদি বিজ্ঞানের বইয়ে থাকত তা হলে বুঝতুম বিজ্ঞানী নতুন আবিষ্কার করেছেন এমন একটি দৈহিক হাওয়া যার রাসায়নিক ক্রিয়ায় পাথর কঠিন থাকতে পারে না গ্যাস রূপে হয় অদৃশ্য। কিংবা কোনো মানুষের শরীরে এমন একটি রশ্মি পাওয়া গেছে যার নাম দেওয়া হয়েছে লাবণি পৃথিবীর টানে যার বিকিরণ মাটির উপর দিয়ে ছড়িয়ে যেতে থাকে। শব্দের অর্থকে একান্ত বিশ্বাস করলে এইরকম একটা ব্যাখ্যা ছাড়া উপায় থাকে না। কিন্তু এযে প্রাকৃত ঘটনার কথা নয় এযে মনেহয়যেন’র কথা। শব্দ তৈরি হয়েছে ঠিকটাকী জানাবার জন্যে সেইজন্যে ঠিকযেনকী বলতে গেলে তার অর্থকে বাড়াতে হয় বাঁকাতে হয়। ঠিকযেনকী’র ভাষা অভিধানে বেঁধে দেওয়া নেই তাই সাধারণ ভাষা দিয়েই কবিকে কৌশলে কাজ চালাতে হয়। তাকেই বলা যায় কবিত্ব। বস্তুত কবিত্ব  এত বড়ো  জায়গা  পেয়েছে  তার প্রধান কারণ ভাষার শব্দ কেবল  আপন  সাদা  অর্থ দিয়ে সব ভাব প্রকাশ করতে পারে না। তাই কবি লাবণ্য শব্দের যথার্থ সংজ্ঞা ত্যাগ করে বানিয়ে বললেন যেন লাবণ্য একটা ঝরনা শরীর থেকে ঝরে পড়ে মাটিতে। কথার অর্থটাকে সম্পূর্ণ নষ্ট করে দিয়ে এ হল ব্যাকুলতা এতে বলার  সঙ্গে  সঙ্গেই  বলা  হচ্ছে  ‘বলতে  পারছি  নে’।  এই  অনির্বচনীয়তার  সুযোগ  নিয়ে  নানা  কবি  নানারকম অত্যুক্তির চেষ্টা করে। সুযোগ নয় তো কী যাকে বলা যায় না তাকে বলবার সুযোগই কবির সৌভাগ্য। এই সুযোগেই  কেউ  লাবণ্যকে  ফুলের  গন্ধের  সঙ্গে  তুলনা  করতে  পারে  কেউ  বা  নিঃশব্দ  বীণাধ্বনির  সঙ্গে— অসংগতিকে  আরও  বহু  দূরে  টেনে  নিয়ে  গিয়ে।  লাবণ্যকে  কবি  যে  লাবণি  বলেছেন  সেও  একটা  অধীরতা। প্রচলিত শব্দকে অপ্রচলিতের চেহারা দিয়ে ভাষার আভিধানিক সীমানাকে অনির্দিষ্ট ভাবে বাড়িয়ে দেওয়া হল।
হৃদয়াবেগে যার সীমা পাওয়া যায় না তাকে প্রকাশ করতে গেলে সীমাবদ্ধ ভাষার বেড়া ভেঙে দিতে হয়। কবিত্বে  আছে  সেই


    
    

    
    
    

  

