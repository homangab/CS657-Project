

  
    ব্যক্তিপ্রসঙ্গ ১৫
                
    
    








  
  

        

      রবীন্দ্র রচনাবলী (:)
    
 
    
    ব্যক্তিপ্রসঙ্গ ১৫
    
    
    ব্যক্তিপ্রসঙ্গ
২৩
কেদারনাথ বন্দ্যোপাধ্যায়
ওঁ

শ্রীযুক্ত কেদারনাথ বন্দ্যোপাধ্যায়
হে বন্ধু হে সাহিত্যের সাথি
আসিছে আসন্ন হয়ে রাতি।
আছি দোঁহে দিনান্তের প্রদোষচ্ছায়ায়
পারের খেয়ার প্রতীক্ষায়।
পথে দীপ ধ'রে আছে জানি না সে কোন্ শুকতারা
কোন্ প্রভাতের কূলে বিদায়ের যাত্রা হবে সারা।
মায়াবিজড়িত এই জীবনের স্বপ্নরাজ্য হতে
চির জাগরণ হবে পূর্ণের আলোতে—
মৃত্যুর আনন্দরূপ এ আশ্বাসের অন্তিম আঁধারে
দেখা দিক্ এ জন্মের দ্বিধাদ্বন্দ্ব পারে।

ইতি ১৭১৪১সহযাত্রী রবীন্দ্রনাথ ঠাকুর





    
    

    
    
    

  

