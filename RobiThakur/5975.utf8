

  
    মায়ার খেলা - ষষ্ঠ দৃশ্য, ২৩
                
    
    








  
  

        

      রবীন্দ্র রচনাবলী (://.-..)
    
 -->
    
    মায়ার খেলা - ষষ্ঠ দৃশ্য, ২৩
    
    
    মায়ার খেলা


ফিরেছি মায়ার পিছে পিছে, 
    জেনেছি স্বপন সব মিছে। 
    বিঁধেছে বাসনা-কাঁটা প্রাণে— 
    
      এ তো ফুল নয়, ফুল নয়! 
    
    পাই যদি ভালোবাসা হেলা করিব না, 
    
      খেলা করিব না লয়ে মন। 
    
    ওই প্রেমময় প্রাণে লইব আশ্রয় সখী, 
    
      অতল সাগর এ সংসার, 
      এ তো কূল নয়, কূল নয়! 
    
  






  
    প্রমদার সখীগণের প্রবেশ 
    
      দূর হইতে 
    
  

&; 
সখীগণ।&;&;&; অলি বার বার ফিরে যায়, 

  
    অলি বার বার ফিরে আসে, 
    
      তবে তো ফুল বিকাশে। 
    
  

প্রথমা।&;&;&;&; কলি ফুটিতে চাহে— ফোটে না, 

  
    মরে লাজে মরে ত্রাসে। 
    ভুলি মান অপমান, দাও মন প্রাণ, 
    নিশি দিন রহ পাশে। 
  

দ্বিতীয়া।&;&;&;&; ওগো, আশা ছেড়ে তবু আশা রেখে দাও। 

  
    
      হৃদয়রতন আশে। 
    
  

সকলে।&;&;&;&; ফিরে এস, ফিরে এস, বন মোদিত ফুলবাসে। 

  
    আজি বিরহ-রজনী ফুল্ল কুসুম শিশিরসলিলে ভাসে। 
  

অমর।&;&;&;&; ওই কে আমায় ফিরে ডাকে। 

  
    ফিরে যে এসেছে তারে কে মনে রাখে! 
  

মায়াকুমারীগণ।&;&; বিদায় করেছ যারে নয়নজলে 

  
    এখন ফিরাবে তারে কিসের ছলে গো! 
    আজি মধু সমীরণে নিশীথে কুসুমবনে, 
    তারে কি পড়েছে মনে বকুলতলে ? 
    এখন ফিরাবে আর কিসের ছলে গো! 
  

অমর।&;&;&;&; আমি চলে এনু বলে কার বাজে ব্যথা, 

  
    কাহার মনের কথা মনেই থাকে— 
      



    
    

    
    
    

  

