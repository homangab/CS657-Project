

  
    ভগ্নহৃদয় - একবিংশ সর্গ, ১১৫
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - একবিংশ সর্গ, ১১৫
    
    
    ভগ্নহৃদয় 
অদৃষ্টের অত্যাচার সহা নাহি যায়!
[অনিলের প্রস্থান
ললিতার প্রবেশ
ললিতা।&;&;&;&;     এমনি করেই তোর কাটিবে কি দিন?
ললিতা রে, আর তো সহে না!
এ জীবন আর তো রহে না!
বিধাতা, বিধাতা, তোর ধরি রে চরণ—
বল্‌ মোরে কবে মোর হইবে মরণ?
নাইক সুখের আশা—&;&;&;&;    চাই নাকো ভালোবাসা—
সুখসম্পদের আশা দুরাশা আমার—
কপালে নাইক যাহা চাই না তা আর!
এক ভিক্ষা মাগি ওরে— &;&;&;&;  তাও কি দিবি নে মোরে?
সে নহে সুখের ভিক্ষা— মরণ— মরণ!—
মরণ— মরণ দে রে—&;&;&;&;     আর কিছু চাহি নে রে,
আর কোন আশা নাই— মরণ মরণ!
এখনি মুদিলে আঁখি &;&;&;&;    যদি রে আর না থাকি,
অমনি বায়ুর স্রোতে মিশাইয়া যাই—
এখনি এখনি আহা হয় যদি তাই!

অনিলের প্রবেশ
 ললিতা।&;&;&;&;      কোথা যাও, কোথা যাও,&;&;   সখা, তুমি কোথা যাও—
একবার চেয়ে দেখো এই দিক-পানে!
কহি গো চরণ ধরে—  ফেলিয়া যেও না মোরে!
আর তো যাতনা, সখা, সহে না এ প্রাণে।
ভালোবাসা চাই না তো, সখা গো, তোমার—
একটুকু দয়া শুধু কোরো একবার!
একটুকু কোরো, সখা, মুখের যতন—
মুহূর্তের তরে, সখা, দিয়ো দরশন!
নিতান্ত সহিতে নারি&;&;&;&;   যবে পা-দুখানি ধরি
আঘাত করিয়া, সখা, ফেলিও না দূরে—
এইটুকু দয়া শুধু কোরো তুমি মোরে!

    
    

    
    
    

  

