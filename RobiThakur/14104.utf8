

  
    কবিতা  - হা রে বিধি কী দারুণ অদৃষ্ট আমার
                
    
    








  
  

        

      রবীন্দ্র রচনাবলী (://.-..)
    
 -->
    
    কবিতা  - হা রে বিধি কী দারুণ অদৃষ্ট আমার
    
    
    হা রে বিধি কী দারুণ অদৃষ্ট আমার

হারে বিধি কী দারুণ অদৃষ্ট আমার 
যারে যত ভালোবাসি , যার তরে কাঁদে প্রাণ 
হৃদয়ে আঘাত দেয় সেই বারে বার — 
যারে আমি বন্ধু বলি , করিয়াছি আলিঙ্গন 
সেই এ হৃদয় করিয়াছে চুরমার 
যারেই বেসেছি ভালো , সেই চিরকাল-তরে 
পৃথিবীর কাছে দুঃখ পেয়েছে অপার । 
হান বিধি হান বজ্র , আমার এ ভগ্নহৃদে 
তিলেক বাঁচিতে নাই বাসনা আমার 
প্রস্তরে গঠিত এই , হৃদয়বিহীন ধরা 
হেথা কত কাল বলো বেঁচে রব আর । 


    
    

    
    
    

  

