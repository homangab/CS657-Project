

  
    বাংলাভাষাপরিচয় ৫১
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ৫১
    
    
    বাংলাভাষাপরিচয় ৫

জানার কথাকে জানানো আর হৃদয়ের কথাকে বোধে জাগানো এ ছাড়া ভাষার আরএকটা খুব বড়ো কাজ আছে।  সে  হচ্ছে  কল্পনাকে  রূপ  দেওয়া।  এক  দিকে  এইটেই  সবচেয়ে  অদরকারি  কাজ  আরএক  দিকে এইটেতেই মানুষের সবচেয়ে আনন্দ। প্রাণলোকে সৃষ্টিব্যাপারে জীবিকার প্রয়োজন যত বড়ো জায়গাই নিকনা অলংকরণের  আয়োজন  বড়ো  কম  নয়।  গাছপালা  থেকে  আরম্ভ  করে  পশুপক্ষী  পর্যন্ত  সর্বত্রই  রঙে  রেখায় প্রসাধনের  বিভাগ  একটা  মস্ত  বিভাগ।  পাশ্চাত্য  মহাদেশে  যে  ধর্মনীতি  প্রচলিত  পশুরা  তাতে  অসম্মানের জায়গা পেয়েছে। আমার বিশ্বাস সেই কারণেই য়ুরোপের বিজ্ঞানীবুদ্ধি জীবমহলে সৌন্দর্যকে একান্তই কেজো আদর্শে বিচার করে এসেছে। প্রকৃতিদত্ত সাজে সজ্জায় ওদের বোধশক্তি প্রাণিক প্রয়োজনের বেশি দূরে যে যায় এ কথা য়ুরোপে সহজে স্বীকার করতে চায় না। কিন্তু সৌন্দর্য একমাত্র মানুষের কাছেই প্রয়োজনের অতীত আনন্দের  দূত  হয়ে  এসেছে  আর  পশুপক্ষীর  সুখবোধ  একান্তভাবে  কেবল  প্রাণধারণের  ব্যবসায়ে  সীমাবদ্ধ এমন কথা মানতেই হবে তার কোনো কারণ নেই।
যাই হোক সৌন্দর্যকে মানুষ অহৈতুক বলে মেনে নিয়েছে। ক্ষুধা তৃষ্ণা মানুষকে টানে প্রাণযাত্রার গরজে সৌন্দর্যও  টানে  কিন্তু  তাতে  প্রয়োজনের  তাগিদ  নেই।  প্রয়োজনের  সামগ্রীর  সঙ্গে  আমরা  সৌন্দর্যকে  জড়িয়ে রাখি সে কেবল প্রয়োজনের একান্ত ভারাকর্ষণ থেকে মনকে উপরে তোলবার জন্যে। প্রাণিক শাসনক্ষেত্রের মাঝখানে সৌন্দর্যের একটি মহল আছে যেখানে মানুষ মুক্ত তাই সেখানেই মানুষ পায় বিশুদ্ধ আনন্দ।
মানুষ নির্মাণ করে প্রয়োজনে সৃষ্টি করে আনন্দে। তাই ভাষার কাজে মানুষের দুটো বিভাগ আছে— একটা তার গরজের আরএকটা তার খুশির তার খেয়ালের। আশ্চর্যের কথা এই যে ভাষার জগতে এই খুশির এলেকায় মানুষের যত সম্পদ সযত্নে সঞ্চিত এমন আর কোনো অংশে নয়। এইখানে মানুষ সৃষ্টিকর্তার গৌরব অনুভব করেছে সে পেয়েছে দেবতার আসন।
সৃষ্টি  বলতে  বোঝায়  সেই  রচনা  যায়  মুখ্য  উদ্দেশ্য  প্রকাশ।  মানুষ  বুদ্ধির  পরিচয়  দেয়  জ্ঞানের  বিষয়ে যোগ্যতার পরিচয় দেয় কৃতিত্বে আপনারই পরিচয় দেয় সৃষ্টিতে। বিশ্বে যখন আমরা এমনকিছুকে পাই যা রূপে রসে নিরতিশয়ভাবে তার সত্তাকে আমাদের চেতনার কাছে উজ্জ্বল করে তোলে যাকে আমরা স্বীকার না করে থাকতে পারি নে যার কাছ থেকে অন্য কোনো লাভ আমরা প্রত্যাশাই করি নে আপন আনন্দের দ্বারা তাকেই আমরা আত্মপ্রকাশের চরম মূল্য দিই। ভাষায় মানুষের সবচেয়ে বড়ো সৃষ্টি সাহিত্য। এই সৃষ্টিতে যেটি প্রকাশ পেয়েছে তাকে যখন চরম বলেই মেনে নিই তখন সে হয় আমার কাছে তেমনি সত্য যেমন সত্য ঐ বটগাছ।  সে  যদি  এমনকিছু হয়  সচরাচরের সঙ্গে  যার মিল  না থাকে  অথচ যাকে  নিশ্চিত  প্রতীতির  সঙ্গে স্বীকার করে নিয়ে বলি ‘এই যে তুমি’ তা হলে সেও সত্য হয়েই সাহিত্যে স্থান পায় প্রাকৃত জগতে যেমন সত্যরূপে স্থান পেয়েছে পর্বত নদী। মহাভারতের অনেককিছুই আমার কাছে সত্য তার সত্যতা সম্বন্ধে ঐতিহাসিক এমনকি প্রাকৃতিক কোনো প্রমাণ না থাকতে পারে এবং কোনো প্রমাণ আমি তলব করতেই চাই নে তাকে সত্য বলে অনুভব করেছি এই যথেষ্ট। আমরা যখন নতুন জায়গায় ভ্রমণ করতে বেরোই তখন সেখানে নিত্য অভ্যাসে আমাদের চৈতন্য মলিন হয় নি বলেই সেখানকার অতি সাধারণ দৃশ্য সম্বন্ধেও আমাদের অনুভূতি স্পষ্ট থাকে এই স্পষ্ট অনুভূতিতে যা দেখি তার সত্যতা উজ্জ্বল তাই সে আমাদের আনন্দ দেয়। তেমনি  সেই  সাহিত্যকেই  আমরা  শ্রেষ্ঠ  বলি  যা  রসজ্ঞদের  অনুভূতির  কাছে  আপন  রচিত  রসকে  রূপকে অবশ্যস্বীকার্য করে তোলে। এমনি করে ভাষার জিনিসকে মানুষের মনের কাছে সত্য করে তোলবার নৈপুণ্য যে কী তা রচয়িতা স্বয়ং হয়তো বলতে পারেন না। প্রাকৃতিক জগতে অনেককিছুই আছে যা অকিঞ্চিৎকর বলে আমাদের চোখ এড়িয়ে যায়। কিন্তু অনেক আছে যা বিশেষভাবে সুন্দর যা মহীয়ান যা


    
    

    
    
    

  

