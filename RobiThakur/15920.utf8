

  
    স্যাক্‌সন জাতি ও অ্যাংলো স্যাক্‌সন সাহিত্য ২
                
    
    








  
  

        

      রবীন্দ্র রচনাবলী (:)
    
 
    
    স্যাক্‌সন জাতি ও অ্যাংলো স্যাক্‌সন সাহিত্য ২
    
    
    স্যাক্‌সন জাতি ও অ্যাংলো স্যাক্‌সন সাহিত্য

নাই। এই সমুদ্রতীরে তুষার কুজ্‌ঝটিকাচ্ছন্নঝঞ্ঝাঝটিকাক্ষুব্ধ অন্ধকার অরণ্যে ও জলায় শোণিতপিপাসু সামুদ্রিক দস্যুদল বাস করিত। এই মনুষ্যশিকারীরা জীবনকে তৃণ জ্ঞান করিত। সেই সময়কার রোমক কবি কহিয়াছেন ‘তাহারা আমাদের শত্রু সমুদয় শত্রু অপেক্ষা হিংস্র এবং যেমন হিংস্র তেমনি ধূর্ত। সমুদ্র তাহাদের যুদ্ধশিক্ষালয় ঝটিকা তাহাদের বন্ধু এই সমুদ্রব্যাঘ্রেরা পৃথিবী লুণ্ঠন করিবার জন্যই আছে।’ তাহারা আপনারাই গাহিত ‘ঝটিকাবেগ আমাদের দাঁড়ের সহায়তা করে–আকাশের নিশ্বাসস্বরূপ বজ্রের গর্জন আমাদের হানি করিতে পারে নাঝেঞ্ঝা আমাদের ভৃত্য–আমরা যেখানে যাইতে ইচ্ছা করি সে আমাদের সেইখানেই বহন করিয়া লইয়া যায়।’ স্ত্রীলোক এবং দাসদের উপর ভূমি কর্ষণ ও পশুপালনের ভার দিয়া ইহারা সমুদ্র ভ্রমণ যুদ্ধ ও দেশলুণ্ঠন করিতে যাইত। রক্তপাত করাই তাহারা মুক্ত স্বাধীন জাতির কার্য বলিয়া জানিত–স্বাধীনতা ও মুক্ত ভাবের ইহাই তাহাদের আদর্শ ছিল। নরহত্যা ও রক্তপাত তাহাদের ব্যবসায় ব্যবসায় কেন তাই তাহাদের আমোদ ছিল।   নামক গাথক গাহিতেছে–‘অসি দিয়া আমরা তাহাদিগকে কাটিয়া ফেলিলামআমার সুন্দরী পত্নীকে যখন প্রথম আমার পার্শ্বে শয্যায় বসাইলাম তখন আমার যেরূপ আমোদ হইয়াছিল সেই সময়েও কি আমার তেমনি আমোদ হয় নাই?’ যখন এজিল () ডেনমার্কবাসী জার্লের কন্যার পার্শ্বে উপবেশন করিল তখন সেই কন্যা তাঁহাকে ‘তিনি কখনো নেকড়িয়া বাঘদিগকে গরম গরম মনুষ্য মাংস খাইতে দেন নাই ও সমস্ত শরৎকালের মধ্যে মৃতদেহের উপর কাক উড়িতে দেখেন নাই’ বলিয়া ভর্ৎসনা করিয়া দূরে ঠেলিয়া দিল। তখন এজিল এই বলিয়া তাহাকে শান্ত করে ‘আমি রক্তাক্ত অসি হস্তে যুদ্ধযাত্রা করিয়াছি নরদেহলোলুপ কাকেরা আমার অনুসরণ করিয়াছে। দারুণ যুদ্ধ করিয়াছি এবং মনুষ্য আলয়ের উপর দিয়া অগ্নি চলিয়া গিয়াছে। যাহারা দ্বার রক্ষা করিতে নিযুক্ত ছিল তাহাদিগকে রক্তের উপর ঘুম পাড়াইয়াছি।’ তখনকার কুমারীদের সহিত এইরূপ কথোপকথন চলিত। ইহাদের গ্রামবাসীদের সম্বন্ধে ট্যাসিটস্‌ বলেন যে ইহারা সকলেই পৃথক পৃথক আপনার আপনার লইয়াই থাকে। এমন বিজনতা ও স্বাতন্ত্র্যপ্রিয় জাতি আর নাই। প্রত্যেক গ্রামবাসী যেমন আপনার ভূমিটুকু লইয়া স্বতন্ত্র থাকে তেমনি আবার প্রত্যেক গ্রাম অন্য গ্রামের সহিত স্বতন্ত্র থাকিতে চায়। প্রত্যেক গ্রাম চারি ধারে অরণ্য বা পোড়োভূমির দ্বারা ঘেরা থাকে–সে ভূমি কোনো বিশেষ ব্যক্তির অধিকারভুক্ত নহে–সেইখানে দোষী ব্যক্তির মৃত্যুদণ্ড হইত–এবং সেইখানে সকলপ্রকার উপদেবতার আবাস বলিয়া লোকের বিশ্বাস ছিল। যখন কোনো নূতন ব্যক্তি সেই অরণ্য বা পোড়োভূমির মধ্যে আসিত তখন তাহাকে শৃঙ্গা বাজাইয়া আসিতে হইত। নিঃশব্দে আসিলে শত্রুজ্ঞান করিয়া যার ইচ্ছা সেই বধ করিতে পারিত। ইহাদের সকলেরই প্রায় একটু একটু ভূমি থাকিত এবং যাহাদের এইরূপ ভূমি থাকিত তাহাদের নাম কার্ল () (মনুষ্য) ছিল। তাহাদিগকে    (মুক্তস্কন্ধ মনুষ্য) কহিত–অর্থাৎ তাহাদের কোনো প্রভুর নিকট স্কন্ধ নত করিতে হইত না। তাহাদের আরএক নাম ছিল ‘শস্ত্রধারী’ অর্থাৎ তাহাদেরই অস্ত্রবহন করিবার অধিকার ছিল। প্রথমে ইহাদের মধ্যে বিচারপ্রণালী ছিল না–প্রত্যেক মনুষ্য আপনার আপনার প্রতিহিংসা সাধন করিত। ক্রমে ন্যায় ও বিচার প্রচলিত হইল। তখনকার অপরিস্ফুটদণ্ডনীতি বলেন–চোখের বদলে চোখ প্রাণের বদলে প্রাণ দাও কিংবা তার উপযুক্ত মূল্য দাও। যাহার যে অঙ্গ তুমি নষ্ট করিবে তোমার নিজের সেই অঙ্গ দান করিতে হইবে কিংবা তাহার উপযুক্ত মূল্য দিতে হইবে। এ মূল্য যে দোষী ব্যক্তিই দিবে তাহা নহে দোষী ব্যক্তির পরিবার আহত ব্যক্তির পরিবারকে দিবে। প্রত্যেক কুটুম্ব তাঁহার অন্য কুটুম্বের রক্ষক একজনের জন্য সকলে দায়ী ও একজনের উপর আর কেহ অন্যায়াচরণ করিলে সকলে তাহার প্রতিবিধান করিবেন। ইহাদের মধ্যে বিশেষ পুরোহিত কেহ ছিল নাপ্রেত্যেক ব্যক্তি আপনার আপনার পুরোহিত। 
নিপীড়িত ব্রিটিশ জাতীয়েরা এই অ্যাঙ্গল্‌স্‌ সৈন্যদিগকে অর্থ দিয়া ভাড়া করিয়া আনিল। কিন্তু দেখিতে দেখিতে ঝাঁকে ঝাঁকে অ্যাঙ্গল্‌স্‌রা ব্রিটনে আসিয়া পড়িল। ব্রিটিশদিগের এত টাকা ও খাদ্য দিবার সামর্থ্য ছিল না সুতরাং অবশেষে তাহাদেরই সহিত যুদ্ধ

    
    

    
    
    

  

