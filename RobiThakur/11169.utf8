

  
    কথা - অপমান-বর,২
                
    
    








  
  

        

      রবীন্দ্র রচনাবলী (://.-..)
    
 -->
    
    কথা - অপমান-বর,২
    
    
    কথা

কাছে ছিল যত ব্রাহ্মণদল করিল কপট কোপ , 
‘ ভণ্ডতাপস , ধর্মের নামে করিছ ধর্মলোপ ! 
তুমি সুখে ব ' সে ধুলা ছড়াইছ সরল লোকের চোখে , 
অবলা অখলা পথে পথে আহা ফিরিছে অন্নশোকে ! ' 
কহিল কবীর , ‘ অপরাধী আমি , ঘরে এসো নারী তবে — 
আমার অন্ন রহিতে কেন বা তুমি উপবাসী রবে ? ' 
&; 
দুষ্টা নারীরে আনি গৃহমাঝে বিনয়ে আদর করি 
কবীর কহিল , ‘ দীনের ভবনে তোমারে পাঠালো হরি ।' 
কাঁদিয়া তখন কহিল রমণী লাজে ভয়ে পরিতাপে , 
‘ লোভে পড়ে আমি করিয়াছি পাপ , মরিব সাধুর শাপে ।' 
কহিল কবীর , ‘ ভয় নাই মাতঃ, লইব না অপরাধ — 
এনেছ আমার মাথার ভূষণ অপমান অপবাদ ।' 
&; 
ঘুচাইল তার মনের বিকার , করিল চেতনা দান — 
সঁপি দিল তার মধুর কণ্ঠে হরিনামগুণগান । 
রটি গেল দেশে — কপট কবীর , সাধুতা তাহার মিছে । 
শুনিয়া কবীর কহে নতশির , ‘ আমি সকলের নীচে । 
যদি কূল পাই তরণী - গরব রাখিতে না চাহি কিছু — 
তুমি যদি থাক আমার উপরে আমি রব সব - নিচু ।’ 
&; 
রাজার চিত্তে কৌতুক হল শুনিতে সাধুর গাথা । 
দূত আসি তারে ডাকিল যখন সাধু নাড়িলেন মাথা । 
কহিলেন , ‘ থাকি সবা হতে দূরে আপন হীনতা - মাঝে ; 
আমার মতন অভাজন জন রাজার সভায় সাজে !’ 
দূত কহে , ‘ তুমি না গেলে ঘটিবে আমাদের পরমাদ , 
যশ শুনে তব হয়েছে রাজার সাধু দেখিবার সাধ ।’ 
&; 
রাজা বসে ছিল সভার মাঝারে , পারিষদ সারি সারি — 
কবীর আসিয়া পশিল সেথায় পশ্চাতে লয়ে নারী । 
কেহ হাসে কেহ করে ভুরুকুটি , কেহ রহে নতশিরে , 
রাজা ভাবে — এটা কেমন নিলাজ রমণী লইয়া ফিরে ! 



    
    

    
    
    

  

