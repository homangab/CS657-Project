

  
    ক্ষণিকা  কৃতার্থ ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  কৃতার্থ ১
    
    
    কৃতার্থ
এখনো ভাঙে নি ভাঙে নি মেলা 

নদীর তীরের মেলা । 
এ শুধু আষাঢ়  মেঘের আঁধার  

এখনো রয়েছে বেলা । 
ভেবেছিনু দিন মিছে গোঙালেম 


যাহা ছিল বুঝি সবই খোয়ালেম  
আছে আছে তবু  আছে ভাই  কিছু 

রয়েছে বাকি । 
আমারো ভাগ্যে আজ ঘটে নাই 

কেবলি ফাঁকি । 
 
বেচিবার যাহা বেচা হয়ে গেছে 

কিনিবার যাহা কেনা  
আমি তো চুকিয়ে দিয়েছি নিয়েছি 


সকল পাওনা দেনা । 
দিন না ফুরাতে ফিরিব এখন— 
প্রহরী চাহিছ পসরার পণ ? 
ভয় নাই ওগো  আছে আছে  কিছু 

রয়েছে বাকি । 
আমারো ভাগ্যে ঘটে নি ঘটে নি 

কেবলি ফাঁকি । 
 
কখন বাতাস মাতিয়া আবার 

মাথায় আকাশ ভাঙে  
কখন সহসা নামিবে বাদল  


তুফান উঠিবে গাঙে  
তাই ছুটাছুটি চলিয়াছি ধেয়ে— 
পারানির কড়ি চাহ তুমি নেয়ে ? 
কিসের ভাবনা  আছে আছে  কিছু 

রয়েছে বাকি । 


    
    

    
    
    

  

