

  
    ক্ষণিকা  বিদায় ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  বিদায় ১
    
    
    বিদায়
 তোমরা নিশি যাপন করো  
 
এখনো রাত রয়েছে ভাই  
 আমায় কিন্তু বিদায় দেহো— 
 
ঘুমোতে যাই  ঘুমোতে যাই । 
 মাথার দিব্য  উঠো না কেউ  
 
আগ বাড়িয়ে দিতে আমায়— 
 চলছে যেমন চলুক তেমন  
 
হঠাৎ যেন গান না থামায় । 
 আমার যন্ত্রে একটি তন্ত্রী 
 
একটু যেন বিকল বাজে  
 মনের মধ্যে শুনছি যেটা 
 
হাতে সেটা আসছে না যে । 
  
 একেবারে থামার আগে 
 
সময় রেখে থামতে যে চাই— 
 আজকে কিছু শ্রান্ত আছি  
 
ঘুমোতে যাই  ঘুমোতে যাই । 
  
 আঁধার  আলোয় সাদায়  কালোয় 
 
দিনটা ভালোই গেছে কাটি  
 তাহার জন্যে কারো সঙ্গে 
 
নাইকো কোনো ঝগড়াঝাঁটি । 
 মাঝে মাঝে ভেবেছিলুম 
 
একটু  আধটু এটা  ওটা 
 বদল যদি পারত হতে 
 
থাকত নাকো কোনো খোঁটা । 
 বদল হলে কখন মনটা 
 
হয়ে পড়ত ব্যতিব্যস্ত  
 এখন যেমন আছে আমার 
 
সেইটে আবার চেয়ে বসত । 

 

    
    

    
    
    

  

