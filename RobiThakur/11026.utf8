

  
    শিশু ভোলানাথ -অন্য মা,২
                
    
    








  
  

        

      রবীন্দ্র রচনাবলী (://.-..)
    
 -->
    
    শিশু ভোলানাথ -অন্য মা,২
    
    
    শিশু ভোলানাথ

নইলে আমি যেতেম নিজে , 
আমার পারের থেকে আমি 
&;&;&;&;&;&;&;&;&;
যেতেম তোমার পার । 
মায়ের পারে অবুর পারে 
থাকত তফাত , কেউ তো কারে 
ধরতে গিয়ে পেত নাকো , 
&;&;&;&;&;&;&;&;&;
রইত না একসাথে । 
দিনের বেলায় ঘুরে ঘুরে 
দেখা - দেখি দূরে দূরে — 
সন্ধেবেলায় মিলে যেত 
&;&;&;&;&;&;&;&;&;
অবুতে আর মাতে । 
&; 
কিন্তু হঠাৎ কোনোদিনে 
&;&;&;&;&;&;&;&;&;
যদি বিপিন মাঝি 
পার করতে তোমার পারে 
&;&;&;&;&;&;&;&;&;
নাই হত মা রাজি । 
ঘরে তোমার প্রদীপ জ্বেলে 
ছাতের ’পরে মাদুর মেলে 
বসতে তুমি , পায়ের কাছে 
&;&;&;&;&;&;&;&;&;
বসত ক্ষান্তবুড়ি , 
উঠত তারা সাত ভায়েতে , 
ডাকত শেয়াল ধানের খেতে , 
উড়ো ছায়ার মতো বাদুড় 
&;&;&;&;&;&;&;&;&;
কোথায় যেত উড়ি । 
তখন কি মা , দেরি দেখে 
ভয় হত না থেকে থেকে 
পার হয়ে মা , আসতে হতই 
&;&;&;&;&;&;&;&;&;
অবু যেথায় আছে । 
তখন কি আর ছাড়া পেতে ? 
দিতেম কি আর ফিরে যেতে ? 
ধরা পড়ত মায়ের ওপার 
&;&;&;&;&;&;&;&;&;
অবুর পারের কাছে । 


    
    

    
    
    

  

