

  
    শৈশবসঙ্গীত - প্রতিশোধ -৮
                
    
    








  
  

        

      রবীন্দ্র রচনাবলী (://.-..)
    
 -->
    
    শৈশবসঙ্গীত - প্রতিশোধ -৮
    
    
    শৈশবসঙ্গীত 

&;&;&; “প্রতাপ তাহার নাম!
এখনি এখনি ওই ছুরি তব
&;&;&; বসাইয়া দেও বুকে,
যে জ্বালা হেথায় জ্বলিছে-কেমনে
&;&;&; কব তাহা এক মুখে?
নিভাও সে জ্বালা, নিভাও সে জ্বালা
&;&;&; দাও তার প্রতিফল—
মৃত্যু ছাড়া এই হৃদি-অনলের
&;&;&; নাই আর কোন জল!”
কাঁদিয়া উঠিল মালতী কহিল
&;&;&; পিতার চরণ ধ’রে,
“ও কথা ব’লো না— ব’লো না গো পিতা,
&;&;&; যেও না ছাড়িয়ে মোরে!
কুমার— কুমার— শুন মোর কথা
&;&;&; এক ভিক্ষা শুধু মাগি—
রাখ মোর কথা, ক্ষম গো পিতারে,
&;&;&; দুখিনী আমার লাগি!—
শোণিত নহিলে ও ছুরির তব
&;&;&; পিপাসা না মিটে যদি,
তবে এই বুকে দেহ গো বিঁধিয়া
&;&;&; এই পেতে দিনু হৃদি!”
আকাশের পানে চাহিয়া কুমার
&;&;&; কহিল কাতর স্বরে,
“ক্ষমা কর পিতা, পারিব না আমি,
&;&;&; কহিতেছি সকাতরে!
অতি নিদারুণ অনুতাপশিখা
&;&;&; দহিছে যে হৃদিতল,
সে হৃদয়মাঝে ছুরিকা বসায়ে
&;&;&; বল গো কি হবে ফল?
অনুতাপী জনে ক্ষমা কর পিতা!




    
    

    
    
    

  

