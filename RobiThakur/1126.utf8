

  
    কালমৃগয়া  ষষ্ঠ দৃশ্য ১৮
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  ষষ্ঠ দৃশ্য ১৮
    
    
    কালমৃগয়া
কিয়ৎক্ষণ স্তব্ধভাবে অবস্থান ও
            অবশেষে উঠিয়া দাঁড়াইয়া
                  দশরথের প্রতি
নটনারায়ণ
শোক তাপ গেল দূরে
             মার্জনা করিনু তোরে

 পুত্রের প্রতি
প্রভাতী


যাও রে অনন্তধামে মোহ মায়া পাশরি
দুঃখ আঁধার যেথা কিছুই নাহি।
       জরা নাহি মরণ নাহি শোক নাহি যে লোকে
 কেবলি আনন্দস্রোত চলিছে প্রবাহি
       যাও রে অনন্তধামে অমৃতনিকেতনে
অমরগণ লইবে তোমা উদারপ্রাণে
       দেবঋষি রাজঋষি ব্রহ্মঋষি যে লোকে
ধ্যানভরে গান করে এক তানে
       যাও রে অনন্তধামে জ্যোতিময় আলয়ে
শুভ্র সেই চিরবিমল পুণ্য কিরণে–
       যায় যেথা দানব্রত সত্যব্রত পুণ্যবান
 যাও বৎস যাও সেই দেবসদনে


যবনিকাপতন


    
    

    
    
    

  

