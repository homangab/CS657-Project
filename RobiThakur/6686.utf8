

  
    কাহিনী - কর্ণ-কুন্তী-সংবাদ, ৯২
                
    
    








  
  

        

      রবীন্দ্র রচনাবলী (://.-..)
    
 -->
    
    কাহিনী - কর্ণ-কুন্তী-সংবাদ, ৯২
    
    
    কাহিনী



একদিন যে সম্পদে করেছ বঞ্চিত 
সে আর ফিরায়ে দেওয়া তব সাধ্যাতীত । 
মাতা মোর , ভ্রাতা মোর , মোর রাজকুল 
এক মুহূর্তেই মাতঃ , করেছ নির্মূল 
মোর জন্মক্ষণে । সূতজননীরে ছলি 
আজ যদি রাজজননীরে মাতা বলি , 
কুরুপতি কাছে বদ্ধ আছি যে বন্ধনে 
ছিন্ন ক'রে ধাই যদি রাজসিংহাসনে , 
তবে ধিক্‌ মোরে । 

কুন্তী ।&;&;&;&;&;&;&;&;&;&;&;&;&;&;&;&;&;&;&;&; বীর তুমি , পুত্র মোর , 


ধন্য তুমি । হায় ধর্ম , এ কী সুকঠোর 
দণ্ড তব । সেইদিন কে জানিত হায় , 
ত্যজিলাম যে শিশুরে ক্ষুদ্র অসহায় 
সে কখন বলবীর্য লভি কোথা হতে 
ফিরে আসে একদিন অন্ধকার পথে , 
আপনার জননীর কোলের সন্তানে 
আপন নির্মম হস্তে অস্ত্র আসি হানে । 
এ কী অভিশাপ! 

কর্ণ ।&;&;&;&;&;&;&;&;&;&;&;&;&;&;&;&;&;&;&;&;&;&;&;&;&; মাতঃ , করিয়ো না ভয় । 


কহিলাম , পাণ্ডবের হইবে বিজয় । 
আজি এই রজনীর তিমিরফলকে 
প্রত্যক্ষ করিনু পাঠ নক্ষত্র-আলোকে 
ঘোর যুদ্ধ-ফল । এই শান্ত স্তব্ধ ক্ষণে 
অনন্ত আকাশ হতে পশিতেছে মনে 
জয়হীন চেষ্টার সংগীত , আশাহীন 
কর্মের উদ্যম — হেরিতেছি শান্তিময় 
শূন্য পরিণাম । যে পক্ষের পরাজয় 
সে পক্ষ ত্যজিতে মোরে কোরো না আহ্বান । 
জয়ী হোক , রাজা হোক পাণ্ডবসন্তান — 
আমি রব নিষ্ফলের , হতাশের দলে । 
জন্মরাত্রে ফেলে গেছ মোরে ধরাতলে 
নামহীন , গৃহহীন — আজিও তেমনি 




    
    

    
    
    

  

