

  
    কথা  পরিশোধ২
                
    
    








  
  

        

      রবীন্দ্র রচনাবলী (:)
    
 
    
    কথা  পরিশোধ২
    
    
    কথা

রোমাঞ্চিত সত্বর পশিল গৃহমাঝে
পিছে বন্দী বজ্রসেন নতশির লাজে
আরক্তকপোল। কহে রক্ষী হাস্যভরে
‘অতিশয় অসময়ে অভাজন’পরে
অযাচিত অনুগ্রহ চলেছি সম্প্রতি
রাজকার্যে। সুদর্শনে দেহো অনুমতি।’
বজ্রসেন তুলি শির সহসা কহিলা
‘একি লীলা হে সুন্দরী একি তব লীলা
পথ হতে ঘরে আনি কিসের কৌতুকে
নির্দোষ এ প্রবাসীর অবমানদুখে
করিতেছ অবমান’ শুনি শ্যামা কহে
‘হায় গো বিদেশী পান্থ কৌতুক এ নহে
আমার অঙ্গেতে যত স্বর্ণঅলংকার
সমস্ত সঁপিয়া দিয়া শৃঙ্খল তোমার
নিতে পারি নিজদেহে তব অপমানে
মোর অন্তরাত্মা আজি অপমান মানে।’
এত বলি সিক্তপক্ষ্ম দুটি চক্ষু দিয়া
সমস্ত লাঞ্ছনা যেন লইল মুছিয়া
বিদেশীর অঙ্গ হতে। কহিল রক্ষীরে
‘আমার যা আছে লয়ে নির্দোষ বন্দীরে
মুক্ত করে দিয়ে যাও।’ কহিল প্রহরী
‘তব অনুনয় আজি ঠেলিনু সুন্দরী
এত এ অসাধ্য কাজ। হৃত রাজকোষ
বিনা কারো প্রাণপাতে নৃপতির রোষ
শান্তি মানিবে না।’ ধরি প্রহরীর হাত
কাতরে কহিল শ্যামা ‘শুধু দুটি রাত
বন্দীরে বাঁচায়ে রেখো এ মিনতি করি।’
‘রাখিব তোমার কথা’ কহিল প্রহরী।

দ্বিতীয় রাত্রির শেষে খুলি বন্দীশালা
রমণী পশিল কক্ষে হাতে দীপ জ্বালা
লোহার শৃঙ্খলে বাঁধা যেথা বজ্রসেন


    
    

    
    
    

  

