

  
    নর্ম্যান জাতি ও অ্যাংলোনর্ম্যান সাহিত্য ১৪
                
    
    








  
  

        

      রবীন্দ্র রচনাবলী (:)
    
 
    
    নর্ম্যান জাতি ও অ্যাংলোনর্ম্যান সাহিত্য ১৪
    
    
    নর্ম্যান জাতি ও অ্যাংলোনর্ম্যান সাহিত্য

দেবী এই বসুন্ধরা মিথ্যা কপটতা ভরা 
তুমিই আমারে হেথা করো গো চালন 

রমণীভক্তির চর্চা করিয়া করিয়া সে ভাব লোকের মনে সত্য সত্যই এমন বদ্ধমূল হইয়া গিয়াছিল যে এরূপ স্তব হৃদয় হইতে না বাহির হইয়া থাকিতে পারে না। 
সেমিস্যাক্সন সাহিত্যের উপদেশ অংশ হইতে উদাহরণস্বরূপ দুইএকটা উদ্‌ধৃত করিতেছি। মৃতদেহের প্রতি দেহমুক্ত আত্মার উক্তি–
একদা শীতের রাত্রে আছিনু নিদ্রিত 
দেখিনু আশ্চর্য দৃশ্য ভূমির উপরে 
গর্বিত ধনীর এক দেহ আছে পড়ি। 
দেহ ছাড়ি আত্মা তার আসিল বাহিরে 
ফিরিয়া দেখিল চাহি মৃত দেহ পানে। 
কহিল সে ‘ধিক্‌ রক্ত মাংস কলুষিত 
হতভাগ্য দেহ কেন এমন অসাড় 
আগে যে বড়োই ছিল উন্মত্ত অধীর 
অশ্বে চড়ি হেথা হোথা বেড়াতিস ছুটি 
ছিলি সুগঠন যশ ছিল দেশব্যাপী 
কোথা গেল গর্ব তোর স্বর্গভেদী স্বর? 
কেন পড়ি ভূমিতলে বস্ত্র আচ্ছাদিত? 
কোথা তোর দুর্গ তোর গৃহ সুসজ্জিত? ’ 
ইত্যাদি– 
ইত্যাদি– পুরানো কথা লইয়া অনেক বকাবকি করা হইয়াছে। আনক্রেন রিউল নামক গদ্যগ্রন্থ হইতে কতকটা উপদেশদায়ক বিভীষিকা অনুবাদ করিয়া দিতেছি। ইহাতে পাঠকেরা সেমিস্যাক্সন গদ্য রচনা ও তখনকার লোকের অজ্ঞান কুসংস্কারের ভাব কতকটা বুঝিতে পারিবেন
অলস ব্যক্তিরা ডেভিলের () বুকে তাহার প্রিয় শিশুটির ন্যায় ঘুমাইতে থাকে এবং ডেভিল তাহার কানে মুখ দিয়া কথা কয় ও তাহার মনের বাসনা ব্যক্ত করে। যাহারা কোনো সৎকর্মে ব্যাপৃত না থাকে তাহাদের এইরূপ ঘটিয়া থাকে ডেভিল ক্রমাগত কথা কহিতে থাকে এবং অলস ব্যক্তি অতিশয় ভালোবাসার সহিত তাহার নিকট হইতে শিক্ষা গ্রহণ করে। অলস ও নিশ্চিন্ত ব্যক্তিরা ডেভিলের বক্ষশায়ী  । ডুম্‌স্‌ডে দিবসে দেবদূতের ভেরীধ্বনিতে তাহারা সহসা চমকিত ও নরকের মধ্যে জাগ্রত হইয়া উঠিবে। 
লোভী ব্যক্তি ডেভিলের ছাইকুড়্‌নে । সে ছাইয়ের উপর ক্রমাগত শুইয়া থাকে ছাই রাশীকৃত করিতে মহা ব্যস্ত থাকে ছাই রাশ করিয়া তাহাতে ফুঁ দিতে থাকে ও ছাই উড়িয়া তাহাকে অন্ধ করিয়া তুলে ছাইয়েতে খোঁচা মারে ও তাহার উপরে জমাখরচের আঁক পাড়িতে থাকে। এই মূর্খের ইহাতেই আমোদ ডেভিল তাহার এইসমস্ত খেলা দেখিতে থাকে এবং হাসিতে হাসিতে তাহার পেট ফাটিয়া যায়। বুদ্ধিমান ব্যক্তিরা সহজেই বুঝিতে পারেন যে সোনা রূপা ও অন্যান্য পার্থিব ধনসম্পত্তি 

    
    

    
    
    

  

