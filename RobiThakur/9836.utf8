

  
    সংযোজন ৩
                
    
    








  
  

        

      রবীন্দ্র রচনাবলী (:)
    
 
    
    সংযোজন ৩
    
    
    সংযোজন

দেবার পূর্বে এবং কাঠখড় জোগাড়ের গোড়াতেই এ কথাটা যেন আমরা না ভুলি। যিনি পৃথিবীর একার্ধকে ধর্মের আশ্রয় দান করেছেন তিনি আস্তাবলে নিরাশ্রয় দারিদ্র্যের কোলে জন্মেছিলেন। পৃথিবীতে যা কিছু বড়ো ও সার্থক তার যে কত ছোটো জায়গায় জন্ম কোন্‌ অজ্ঞাত লগ্নে যে তার সূত্রপাত তা আমরা জানি নে– অনেক সময় মরে গিয়ে সে আপনার শক্তিকে প্রকাশমান করে। আমার এইটে বিশ্বাস যে যে দরিদ্র সেই দারিদ্র্য জয় করবে– সেই বীরই সংবাদপত্রের বিজ্ঞাপনের বাহিরে জীর্ণ কন‌্‌থার ‘পরে জন্মগ্রহণ করেছে। যে সূতিকাগৃহের অন্ধকার কোণে জন্মেছে  সেখানে  আমরা  প্রবেশ  করে  তাকে  প্রত্যক্ষ  করতে  পারি  নি  কিন্তু  সেখানকার  শঙ্খধ্বনি  বাইরের বাতাসকে স্পন্দিত করে তুলেছে। আমরা তাকে চক্ষে দেখলুম না কিন্তু আমাদের এই আনন্দ যে তার অভ্যুদয় হয়েছে। আমাদের এই আনন্দ যে আমরা তার সেবার অধিকারী।
আমরা  জোড়হাত  করে  তাকিয়ে  আছি  বলছি–  তুমি  এসেছ।  তুমি  অনেক  দিনের  প্রতীক্ষিত  অনেক দুঃখের ধন তুমি বিধাতার কৃপা ভারতে অবতীর্ণ।
আমার পূর্ববর্তী বক্তা বলেছেন যে য়ুরোপে আজকাল কথা উঠেছে যে মানুষের উন্নতিসাধন ভালোবেসে নয় বৈজ্ঞানিক নিয়মের জাঁতায় পিষে মানুষের উৎকর্ষ। অর্থাৎ যেন কেবলমাত্র পুড়িয়েপিটিয়ে কেটেছেঁটে  জুড়েতেড়ে  মানুষকে  তৈরি  করা  যায়।  এইজন্যেই  মানুষের  প্রাণ  পীড়িত  হয়ে  উঠেছে।  যন্ত্রকে  প্রাণের উপরে প্রতিষ্ঠিত করবার মত দৌরাত্ম্য আরকিছুই হতে পারে না। তার পরিচয় বর্তমান যুদ্ধে দেখতে পাচ্ছি। কলিযুগের কলদৈত্য স্বর্গের দেবতাদের নির্বাসিত করে দিয়েছে কিন্তু আবার তো স্বর্গকে ফিরে পেতে হবে। শিবের  তৃতীয়  নেত্র  অগ্নি  উদগীরণ  না  করলে  কেমন  করে  সেই  মঙ্গল  ভূমিষ্ঠ  হবে  যা  দৈত্যের  হাত  থেকে স্বর্গকে উদ্ধার করবে।
কিন্তু  আমাদের  দেশে  আমরা  একেবারে  উল্টো  দিক  থেকে  মরছি–  আমরা  শয়তানের  কর্তৃত্বকে  হঠাৎ প্রবল করতে গিয়ে মরি নি আমরা মরছি ঔদাসীন্যে আমরা মরছি জরায়। প্রাণের প্রতি প্রাণের যে সহজ ও প্রবল আকর্ষণ আছে আমরা তা হারিয়েছি আমরা পাশের লোককেও আত্মীয় বলে অনুভব করি না পরিবার পরিজনের মধ্যেই প্রধানত আমাদের আনন্দ ও সহযোগিতা সেই পরিধির বাইরে আমাদের চেতনা অস্পষ্ট। এইজন্যই আমাদের দেশে দুঃখ মৃত্যু অজ্ঞান দারিদ্র্য। তাই আমরা এবার যৌবনকে আহ্বান করছি। দেশের যৌবনের  দ্বারে  আমাদের  আবেদন–  বাঁচাও  দেশকে  তোমরা  বাঁচাও।  আমাদের  ঔদাসীন্য  বহুদিনের বহুযুগের  আমাদের  প্রাণশক্তি  আচ্ছন্ন  আবৃত  একে  মুক্ত  করো  কে  করবে।  দেশের  যৌবন–  যে  যৌবন নূতনকে বিশ্বাস করতে পারে প্রাণকে যে নিত্য অনুভব করতে পারে।
জরায় ব্যক্তিত্ব পঞ্চত্বে বিলীন হবার দিকে যায়। এইজন্য কোনো জায়গায় ব্যক্তিত্বের স্ফূর্তি সে সইতে পারে না। ব্যক্তি মানে প্রকাশ। চারি দিকে যেটা অব্যক্ত সেই বৃহৎ যখন একটা কেন্দ্রকে আশ্রয় করে প্রকাশ পায় তখনই ব্যক্তিত্ব। সংকীর্ণের মধ্যে বিকীর্ণের ক্রিয়াশীলতাই ব্যক্তিত্ব। আমাদের জাতীয় ব্যক্তিত্ব অর্থাৎ আমাদের জাতির মধ্যে বিশ্বমানবের আবির্ভাব কেমন করে জাগবে। দেবদানবকে সমুদ্র মনথন করতে হয়েছিল তবে অমৃত জেগেছিল যে অমৃত সমস্তের মধ্যে ছড়ানো ছিল। কর্মের মন্‌‌থনদণ্ডের নিয়ততাড়নায় তবেই আমাদের সকলের মধ্যে যে শক্তি ছড়িয়ে আছে তাকে আমরা ব্যক্ত আকারে পাব তাতেই আমাদের জাতীয় ব্যক্তিত্ব অমর হয়ে উঠবে  আমাদের  চিন্তা  বাক্য  এবং  কর্ম  সুনির্দিষ্টতা  পেতে  থাকবে।  ইংরাজিতে  যাকে  বলে  সেই দুর্বল অস্পষ্ট ভাবাতিশয্য আমাদের জীবনকে এতদিন জীর্ণ করেছে। কিন্তু এই ভাবাবেশের হাত থেকে উদ্ধার পাবার একমাত্র উপায় কাজে প্রবৃত্ত হওয়া। কাজে লাগলেই তর্ককীটের আক্রমণ ও পাণ্ডিত্যের পণ্ডতা থেকে রক্ষা পাব।
সেই কর্মের ক্ষেত্রে মিলনের জন্য আগ্রহবেগ দেশের ভিতরে জাগ্রত হয়েছে এ বিষয়ে কোনো সন্দেহ নেই। দেশে আজ প্রচণ্ড শক্তি শিশুবেশে এসেছে। আমরা তা অন্তরে অনুভব করছি। যদি তা না অনুভব করি তবে বৃথা জন্মেছি এই দেশে বৃথা জন্মেছি এই


    
    

    
    
    

  

