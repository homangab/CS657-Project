

  
    একটি পুরাতন কথা  ১
                
    
    








  
  

        

      রবীন্দ্র রচনাবলী (:)
    
 
    
    একটি পুরাতন কথা  ১
    
    
    একটি পুরাতন কথা

অনেকেই বলেন বাঙালিরা ভাবের লোক কাজের লোক নহে। এই জন্য তাঁহারা বাঙালিদিগকে পরামর্শ দেন ‘ হও’। ইংরাজি শব্দটাই ব্যবহার করিলাম। কারণ ঐ কথাটাই চলিত। শব্দটা শুনিলেই সকলে বলিবেন হাঁ হাঁ বটে এই কথাটাই  বলা হইয়া থাকে বটে। আমি তাহার বাঙালা অনুবাদ করিতে গিয়া অনর্থক দায়িক হইতে যাইব কেন। যাহা হউক তাঁহাদের  যদি জিজ্ঞাসা করি হওয়া কাহাকে বলে তাঁহারা উত্তর দেনভাবিয়া চিন্তিয়া ফলাফল বিবেচনা করিয়া কাজ করা সাবধান হইয়া চলা মোটা মোটা উন্নত ভাবের প্রতি বেশি আস্থা না রাখা অর্থাৎ ভাবগুলিকে ছাঁটিয়া ছুঁটিয়া কার্যক্ষেত্রের উপযোগী করিয়া লওয়া। খাঁটি সোনায় যেমন ভালো মজবুত গহনা গড়ানো যায় না তাহাতে মিশাল দিতে হয় তেমনি খাঁটি ভাব লইয়া সংসারের কাজ চলে না তাহাতে খাদ মিশাইতে হয়। যাহারা বলে সত্য কথা বলিতেই হইবে তাহারা লোক কেতাব পড়িয়া তাহারা বিগড়াইয়া গিয়াছে আর যাহারা আবশ্যকমত দুইএকটা মিথ্যা কথা বলে ও সেই সামান্য উপায়ে সহজ কার্যসাধন করিয়া লয় তাহারা লোক। 
এই যদি কথাটা হয় তবে বাঙালিদিগকে ইহার জন্য অধিক সাধনা করিতে হইবে না। সাবধানী ভীরু লোকের স্বভাবই এইরূপ। এই স্বভাববশতই বাঙালিরা চাকরি করিতে পারে কিন্তু কাজ চালাইতে পারে না। 
উল্লিখিত শ্রেণীর  লোক ও প্রেমিক লোক এক নয়।  লোক দেখে ফল কি প্রেমিক তাহা দেখে না এই নিমিত্ত সেইই ফল পায়। জ্ঞানকে যে ভালোবাসিয়া চর্চা করিয়াছে সেই জ্ঞানের ফল পাইয়াছে হিসাব করিয়া যে চর্চা করে তাহার ভরসা এত কম যে যে শাখাগ্রে জ্ঞানের ফল সেখানে সে উঠিতে পারে না অতি সাবধানসহকারে হাতটি মাত্র বাড়াইয়া ফল পাইতে চায় কিন্তু ইহারা প্রায়ই বেঁটে লোক হয় সুতরাং “প্রাংশুলভ্যে ফলে লোভাদুদ্বাহুরিব বামনঃ” হইয়া পড়ে। বিশ্বাসহীনেরাই সাবধানী হয় সংকুচিত হয় বিজ্ঞ হয় আর বিশ্বাসীরাই সাহসিক হয় উদার হয় উৎসাহী হয়। এই জন্য বয়স হইলে সংসারের উপর হইতে বিশ্বাস হ্রাস হইলে পর তবে সাবধানিতা বিজ্ঞতা আসিয়া পড়ে। এই অবিশ্বাসের আধিক্যহেতু অধিক বয়সে কেহ একটা নূতন কাজে হাত দিতে পারে না ভয় হয় পাছে কার্যসিদ্ধি না হয়– এই ভয় হয় না বলিয়া অল্প বয়সে অনেক কার্য হইয়া উঠে এবং হয়ত অনেক কার্য অসিদ্ধও হয়। 
মানুষের প্রধান বল আধ্যাত্মিক বল। মানুষের প্রধান মনুষ্যত্ব আধ্যাত্মিকতা। শারীরিকতা ও মানসিকতা দেশ কাল পাত্র আশ্রয় করিয়া থাকে। কিন্তু আধ্যাত্মিকতা অনন্তকে আশ্রয় করিয়া থাকে। অনন্ত দেশ ও অনন্ত কালের সহিত আমাদের যে যোগ আছে আমরা যে বিচ্ছিন্ন স্বতন্ত্র ক্ষুদ্র নহি ইহাই অনুভব করা আধ্যাত্মিকতার একটি লক্ষণ। যে মহাপুরুষ এইরূপ অনুভব করেন তিনি সংসারের কাজে গোঁজামিলন দিতে পারেন না। তিনি সামান্য সুবিধা অসুবিধাকে তুচ্ছ জ্ঞান করেন। তিনি আপনার জীবনের আদর্শকে লইয়া ছেলেখেলা করিতে পারেন না  –  কর্তব্যের  সহস্র  জায়গায়  ফুটা  করিয়া  পালাইবার পথ নির্মাণ করেন না। তিনি জানেন অনন্তকে ফাঁকি দেওয়া চলে না। সত্যই আছে অনন্তকাল আছে অনন্তকাল থাকিবে – মিথ্যা আমার সৃষ্টি – আমি চোখ বুজিয়া সত্যের আলোক আমার নিকটে রুদ্ধ করিতে পারি কিন্তু সত্যকে মিথ্যা করিতে পারি না। অর্থাৎ ফাঁকি আমাকে দিতে পারি কিন্তু সত্যকে দিতে পারি না। 
মানুষ পশুদের ন্যায় নিজে নিজের একমাত্র সহায় নহে। মানুষ মানুষের সহায়। কিন্তু তাহাতেও তাহার চলে না। অনন্তের সহায়তা না পাইলে সে তাহার মনুষ্যত্বের সকল কার্য সাধন করিতে পারে না। কেবলমাত্র জীবন রক্ষা করিতে হইলে নিজের উপরেই 

    
    

    
    
    

  

