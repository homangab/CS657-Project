

  
    সানাই  মুক্তপথে ১
                
    
    








  
  

        

      রবীন্দ্র রচনাবলী (:)
    
 
    
    সানাই  মুক্তপথে ১
    
    
    মুক্তপথে
বাঁকাও ভুরু দ্বারে আগল দিয়া  

চক্ষু করো রাঙা  
ওই আসে মোর জাতখোয়ানো প্রিয়া 

ভদ্রনিয়মভাঙা । 
আসন পাবার কাঙাল ও নয় তো 

আচারমানা ঘরে — 
আমি ওকে বসাব হয়তো 

ময়লা কাঁথার ‘ পরে । 
সাবধানে রয় বাজারদরের খোঁজে 

সাধু গাঁয়ের লোক  
ধুলার বরন ধূসর বেশে ও যে 

এড়ায় তাদের চোখ । 
বেশের আদর করতে গিয়ে ওরা 

রূপের আদর ভোলে — 
 
আমার পাশে ও মোর মনোচোরা  

একলা এসো চলে । 
হঠাৎ কখন এসেছ ঘর ফেলে 

তুমি পথিকবধূ  
মাটির ভাঁড়ে কোথার থেকে পেলে 

পদ্মবনের মধু । 
ভালোবাসি ভাবের সহজ খেলা 

এসেছ তাই শুনে — 
মাটির পাত্রে নাইকো আমার হেলা 

হাতের পরশগুণে । 
পায়ে নূপুর নাই রহিল বাঁধা  

নাচেতে কাজ নাই  
যেচলনটি রক্তে তোমার সাধা 

মন ভোলাবে তাই । 
লজ্জা পেতে লাগে তোমার লাজ 


    
    

    
    
    

  

