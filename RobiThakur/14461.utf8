

  
    সন্ধ্যাসংগীত  সংযোজন৪
                
    
    








  
  

        

      রবীন্দ্র রচনাবলী (:)
    
 
    
    সন্ধ্যাসংগীত  সংযোজন৪
    
    
    সন্ধ্যাসংগীত

বিজনেতে রয়েছি বসিয়া 
কবে তুমি আসিবে হেথায়’ 
সন্ধ্যা হলে মোর মুখ চেয়ে 
তারাগুলি এই গান গায় 
আয় সন্ধ্যা ধীরে ধীরে আয়  
জগতের নয়ন ঢেকে দে — 
আঁধার আঁচল পেতে দিয়ে 
কোলেতে মাথাটি রেখে দে 


কেন গান গাই


গুরুভার মন লয়ে

  কত বা বেড়াবি বয়ে ? 


এমন কি কেহ তোর নাই  


যাহার হৃদয় ’পরে

  মিলিবে মুহূর্ত তরে 

 হৃদয়টি
রাখিবার ঠাঁই ? 

‘কেহ না  কেহ না’ 

 


সংসারে যে দিকে ফিরে চাই 

এমন কি কেহ তোর নাই — 


তোর দিন শেষ হলে  


স্মৃতিখানি লয়ে কোলে  

শোয়াইয়া বিষাদের কোমল শয়নে  


বিমল শিশিরমাখা 

প্রেমফুলে দিয়ে ঢাকা 


চেয়ে রবে আনত নয়নে ? 

হৃদয়েতে রেখে দিবে তুলে  

প্রতিদিন ঢেকে দিবে ফুলে  


মনোমাঝে প্রবেশিয়ে 


বিন্দু বিন্দু অশ্রু দিয়ে 


বৃন্তছিন্ন প্রেমফুলগুলি 

রাখিবেক জিয়াইয়া তুলি ? 

এমন কি কেহ তোর নাই ? 

‘কেহ না  কেহ না’ 





    
    

    
    
    

  

