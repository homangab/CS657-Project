

  
    শ্যামা  চতুর্থ দৃশ্য  ১৪
                
    
    








  
  

        

      রবীন্দ্র রচনাবলী (:)
    
 
    
    শ্যামা  চতুর্থ দৃশ্য  ১৪
    
    
    শ্যামা


বজ্রসেন ও শ্যামার প্রবেশ


বজ্রসেন । হৃদয় বসন্তবনে যে মাধুরী বিকাশিল 


সেই প্রেম সেই মালিকায় রূপ নিল  রূপ নিল । 

  এই ফুলহারে প্রেয়সী তোমারে 
  
    
      বরণ করি 
    
  
  অক্ষয় মধুর সুধাময় 
  
    হোক মিলনবিভাবরী । 
  

প্রেয়সী তোমায় প্রাণবেদিকায় 

  
    প্রেমের পূজায় বরণ করি । । 
  



——



  কহো কহো মোরে প্রিয়ে  

আমারে করেছ মুক্ত কী সম্পদ দিয়ে । 

  
    অয়ি বিদেশিনী  
  
  তোমার কাছে আমি কত ঋণে ঋণী । 



শ্যামা । নহে নহে নহে– সে কথা এখন নহে । 
সহচরী । নীরবে থাকিস সখী  ও তুই নীরবে থাকিস । 



  তোর প্রেমেতে আছে যে কাঁটা 
  
    তারে আপন বুকে বিঁধিয়ে রাখিস । 
  
  দয়িতেরে দিয়েছিলি সুধা  
  
    আজিও তাহে মেটে নি ক্ষুধা– 
    
      এখনি তাহে মিশাবি কি বিষ । 
    
  
  যে জ্বলনে তুই মরিবি মরমে মরমে 
  
    কেন তারে বাহিরে ডাকিস । 
  



বজ্রসেন । কী করিয়া সাধিলে অসাধ্য ব্রত 



  
    
      কহো বিবরিয়া । 
    
  
  জানি যদি প্রিয়ে  শোধ দিব 
  
    
      এ জীবন দিয়ে এই মোর পণ ॥ 
    
  



শ্যামা । তোমা লাগি যা করেছি 



  
    
      কঠিন সে কাজ  
    
  

আরো সুকঠিন আজ তোমারে সে কথা বলা । 

  বালক কিশোর উত্তীয় তার নাম  
  


    
    

    
    
    

  

