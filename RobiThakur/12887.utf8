

  
    আকাশপ্রদীপ  যাত্রা ২
                
    
    








  
  

        

      রবীন্দ্র রচনাবলী (:)
    
 
    
    আকাশপ্রদীপ  যাত্রা ২
    
    
    আকাশপ্রদীপ


মোহাবেশে ঘনিয়ে সবায় ধরে । 

চেনাশোনা হাসিআলাপ মদের ফেনার মতো 

বুদ্‌বুদিয়া ওঠে আবার গভীরে হয় গত । 

 বাইরে রাত্রি তারায় তারাময়  

ফেনিল সুনীল তেপান্তরে মরণঘেরা ভয় । 
 

হঠাৎ কেন খেয়াল গেল মিছে  

জাহাজখানা ঘুরে আসি উপর থেকে নীচে । 

খানিক যেতেই পথ হারালুম  গলির আঁকেবাঁকে 


কোথায় ওরা কোন্‌ অফিসার থাকে । 

কোথাও দেখি সেলুনঘরে ঢুকে  

ক্ষুর বোলাচ্ছে নাপিত সে কার ফেনায়মগ্ন মুখে । 

হোথায় রান্নাঘর  

রাঁধুনেরা সার বেঁধেছে পৃথুলকলেবর । 

 গা ঘেঁষে কে গেল চলে
ড্রেসিংগাউনপরা  

স্নানের ঘরে জায়গা পাবার ত্বরা । 

নীচের তলার ডেকের ‘ পরে কেউ বা করে খেলা  

ডেকচেয়ারে কারো শরীর মেলা  

বুকের উপর বইটা রেখে কেউ বা নিদ্রা যায়  

পায়চারি কেউ করে ত্বরিত পায় । 

স্টুয়ার্ড্‌ হোথায় জুগিয়ে বেড়ায় বরফী শর্বৎ । 

আমি তাকে শুধাই আমার ক্যাবিনঘরের পথ 

নেহাত থতোমতো । 

সে শুধাল  নম্বর তার কত । 


আমি বললেম যেই  

নম্বরটা মনে আমার নেই — 

একটু হেসে নিরুত্তরে গেল আপন কাজে  

ঘেমে উঠি উদ্‌বেগে আর লাজে । 

আবার ঘুরে বেড়াই আগে পাছে  

চেয়ে দেখি কোন্‌ ক্যাবিনের নম্বর কী আছে । 

যেটাই দেখি মনেতে হয়  এইটে হতে পারে  

সাহস হয় না ধাক্কা দিতে দ্বারে । 




    
    

    
    
    

  

