

  
    শোধবোধ তৃতীয় দৃশ্য ২৪
                
    
    








  
  

        

      রবীন্দ্র রচনাবলী (:)
    
 
    
    শোধবোধ তৃতীয় দৃশ্য ২৪
    
    
    শোধবোধ

সতীশ।    বুঝতে পারছি নে আপনার কথা।
নন্দী।    আমরা যা দিই তা ফিরে নিই নে তার বদলেও কিছু ফিরে পাই নে। দেবার হাত নেবার হাত দুই হাতই খালি থাকে।    বিনা মূলধনে ব্যাবসা ক’রে এত এনর্মাস প্রফিট।
নলিনী।    ও কী সতীশ হাতের আস্তিন গুটোচ্ছ যে মারামারি করবে নাকি। তা হলে মাঝের থেকে আমার নেক্‌লেসটা ভাঙবে দেখছি। দাও ওটা গলায় পরে নিই।—
নেক্‌‍লেস লইয়া গলায় পরা

অমনি নেব না সতীশ এর দাম দেব। —
গোলাপের কুঁড়ি সতীশের বাট্‌ন্‌হোলে পরাইয়া

মিস্টার নন্দী আপনার ব্রেস্‌লেট আপনি নিয়ে যান।
নন্দী।    কেন।
নলিনী।    এর দাম আমার কাছে নেই।
নন্দী।    বিনা দামেই তো আমি —
নলিনী।    আপনার খুব দয়া। কিন্তু আমার তো আত্মসম্মান আছে। এসো সতীশ তোমাদের দুজনের লড়াই দেখবার সময় আমার নেই। তার চেয়ে এসো বেড়াতে বেড়াতে গল্প করি সময়টা কাটবে ভালো।
[ উভয়ের প্রস্থান
চারুবালার প্রবেশ

চারু।    মিস্টার নন্দী আপনার নৈবেদ্য দেখতে পাচ্ছি কিন্তু সামনে দেবতা নেই যে।
নন্দী।    কে বললে নেই।
চারু।    সাকার দেবতার কথা বলছি নিরাকারের খবর জানি নে।
নন্দী।    পূজা যদি নেন তা হলে করকমলে —
চারু।    আপনি মাঝে মাঝে চোখে ভুল দেখেন নাকি। আমি তো—
নন্দী।    হাঁ ভুল ঠিকানায় গিয়ে পৌঁছই —
চারু।    তার পরে রিডাইরেক্টড্‌ হয়ে —
নন্দী।    ঘুরে আসতে হয়।
চারু।    আজ আপনার কপালে তারই ছাপ দেখতে পাচ্ছি।
নন্দী।    ছাপের সংখ্যা আর বাড়াবেন না তা হলে কলঙ্কের চিহ্নটাই জাগবে ঠিকানাটাই পড়বে চাপা।
চারু।    আপনার মতো আলাপ করতে আমি কাউকে শুনি নি — চমৎকার কথা কইতে পারেন।
নন্দী।    শুধু যে কেবল কানে শোনার কথাই আমার সম্বল তা নয় হাতে সোনাও জোগাতে পারি এইটে প্রমাণ করতে দিন।
চারু।    আপনি বাংলাতেও   করতে পারেন  — ক্ষমতা আছে। কিন্তু মিস্টার নন্দী ও  ব্রেস্‌লেট তো নেলির —
নন্দী।    সেইটেই তো হয়েছিল মস্ত ভুল। শোধরাবার অপর‌্‌‍চুনিটি যদি না দেন তা হলে উদ্ধার হবে কী করে।
চারু।    ঐ নেলি আসছে চলুন আমরা ঐদিকে যাই।
[ উভয়ের প্রস্থান


    
    

    
    
    

  

