

  
    বীথিকা সংযোজন ১৩
                
    
    








  
  

        

      রবীন্দ্র রচনাবলী (:)
    
 
    
    বীথিকা সংযোজন ১৩
    
    
    বীথিকা


বললে  শোনো ওগো কিশোরিকা  

‘ রবীন্দ্র ' নাম কুষ্ঠিতে যার লিখা  

নামটা সত্য — সত্য শুধু 

তারিখটা মাত্তর — 

তাই বলে তো বয়সখানা 

নয়কো ছিয়াত্তর । 

কাঁচা প্রাণের দৃষ্টি যে তার  

জগৎটা তার কাঁচা । 

বাঁধে নি তায় খেতাব  লাভের 

বিষয়  লোভের খাঁচা । 

মনটাতে তার সবুজ রঙে 

সোনার বরন মেশা । 
 


বক্ষে রসের তরঙ্গ তার  

চক্ষে রূপের নেশা । 

ফাগুন  দিনের হাওয়ার খ্যাপামি যে 

পরানে তার স্বপন বোনে 

রঙিন মায়ার বীজে । 

ভরসা যদি মেলে 

তোমার লীলার আঙিনাতে 

 ফিরবে হেসে খেলে । 

এই ভুবনের ভোর  বেলাকার গান 

পূর্ণ করে রেখেছে তার প্রাণ । 

সেই গানেরই সুর 

তোমার নবীন জীবনখানি 

করবে সুমধুর । 




 রেশ

বাঁশরি আনে আকাশ  বাণী  

ধরণী আনমনে 



    
    

    
    
    

  

