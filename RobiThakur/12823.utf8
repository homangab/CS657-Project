

  
    নৈবেদ্য  ৬৩
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৬৩
    
    
    ৬৩

পতিত ভারতে তুমি কোন্‌ জাগরণে 
জাগাইবে  হে মহেশ  কোন্‌ মহাক্ষণে  
সে মোর কল্পনাতীত । কী তাহার কাজ  
কী তাহার শক্তি  দেব  কী তাহার সাজ  
কোন্‌ পথ তার পথ  কোন্‌ মহিমায় 
দাঁড়াবে সে সম্পদের শিখরসীমায় 
তোমার মহিমাজ্যোতি করিতে প্রকাশ 
নবীন প্রভাতে 
 
 
আজি নিশার আকাশ 
যে আদর্শে রচিয়াছে আলোকের মালা  
সাজায়েছে আপনার অন্ধকারথালা  
ধরিয়াছে ধরিত্রীর মাথার উপর  
সে আদর্শ প্রভাতের নহে মহেশ্বর 
জাগিয়া উঠিবে প্রাচী যে অরুণালোকে 
সে কিরণ নাই আজি নিশীথের চোখে । 


    
    

    
    
    

  

