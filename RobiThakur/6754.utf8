

  
    বাংলা বহুবচন৫
                
    
    








  
  

        

      রবীন্দ্র রচনাবলী (:)
    
 
    
    বাংলা বহুবচন৫
    
    
    বাংলা বহুবচন

শব্দের সৃষ্টি। প্রাকৃতেও ষষ্ঠীবিভক্তির পরে কের এবং তণ উভয়ের ব্যবহার আছেহেমচন্দ্রে আছে সম্বন্ধিনঃ কেরতণৌ। মেবারি তণো তণুঁ এবং বহুবচনে তণাঁ ব্যবহার হইয়া থাকে। তণাঁর উত্তর কের শব্দ যোগ করিলে ‘তণাকের’ রূপে দিগের শব্দের মিল পাওয়া যায়।
প্রাচীনকাব্যে অধিকাংশ স্থলে সব শব্দ যোগ করিয়া বহুবচন নিষ্পন্ন হইত।
এখনো বাংলায় সব শব্দের যোগ চলিত আছে। কাব্যে তাহার দৃষ্টান্ত : 

পাখিসব করে রব রাতি পোহাইল।

কিন্তু কথিত ভাষায় উক্তপ্রকার কাব্যপ্রয়োগের সহিত নিয়মের প্রভেদ দেখা যায়। কাব্যে আমাসব তোমাসব পাখিসব প্রভৃতি কথায় দেখা যাইতেছে সব শব্দই বহুবচনের একমাত্র চিহ্ন কিন্তু কথিত ভাষায় অন্য বহুবচনবিভক্তির পরে উহা বাহুল্য রূপে ব্যবহৃত হয়–আমরা সব তোমরা সব পাখিরা সব যেন আমরা তোমরা পাখিরা ‘সব’ শব্দের বিশেষণ।
ইহা হইতে আমাদের পূর্বের কথা প্রমাণ হয় রা বিভক্তি বহুবচনবাচক বটে কিন্তু উহা মূলে সম্বন্ধবাচক। ‘পাখিরা সব’ অর্থ পাখিসম্বন্ধীয় সমষ্টি।
ইহা হইতে আরএকটা দেখা যায় বিভক্তির বাহুল্যপ্রয়োগ আমাদের ভাষার প্রকৃতিবিরুদ্ধ নহে। লোকেদের শব্দকে বিশ্লেষণ করিলে দেখিতে পাই প্রথমত লোকে শব্দের এ প্রাচীন ষষ্ঠীবাচক তাহার পর দা শব্দ অপেক্ষাকৃত আধুনিক ষষ্ঠীবিভক্তি তাহার পর কের শব্দ সম্বন্ধবাচক বাহুল্যপ্রয়োগ।
মৈথিলীভাষায় সব শব্দ যোগে বহুবচন নিষ্পন্ন হয়। কিন্তু তাহার প্রয়োগ আমাদের প্রাচীন কাব্যের ন্যায়। নেনাসভ অর্থে বালকেরা সব নেনিসভ–বালিকারা সব কিন্তু এ সম্বন্ধে মৈথিলীর সহিত বাংলার তুলনা হয় না। কারণ মৈথিলীতে অন্য কোনোপ্রকার বহুবচনবাচক বিভক্তি নাই। বাংলায় রা বিভক্তিযোগে বহুবচন সমস্ত গৌড়ীয় ভাষা হইতে স্বতন্ত্র কেবল নেপালি হেরু বিভক্তির সহিত তাহার সাদৃশ্য আছে।
কিন্তু রা বিভক্তিযোগে বহুবচব কেবল সচেতন পদার্থ সম্বন্ধেই খাটে। আমরা বাংলায় ফলেরা পাতারা বলি না। এই কারণেই ফলেরা সব পাতারা সব এমন প্রয়োগ সম্ভবপর নহে।
মৈথিলী ভাষায় ফলসভ কথাসভ এরূপ ব্যবহারের বাধা নাই। বাংলায় আমরা এরূপ স্থলে ফলগুলা সব পাতাগুলা সব বলিয়া থাকি।
সচেতন পদার্থ বুঝাইতে লোকগুলা সব বানরগুলা সব বলিতেও দোষ নাই।
অতএব দেখা যাইতেছে গুলা যোগে বাংলায় সচেতন অচেতন সর্বপ্রকার বহুবচনই সিদ্ধ হয়। এক্ষণে এই গুলা শব্দের উৎপত্তি অনুসন্ধান করা আবশ্যক।
নেপালি বহুবচনভিত্তিক হেরু শব্দের উৎপত্তি প্রাকৃতভাষায় কেরউ হইতে। অহ্মহং কেরউ–আমাদিগের। কেরউ–কেরু–হেরু।
বাংলা রা যেমন সম্বন্ধবাচক হইতে বহুবচনবাচকে পরিণত হইয়াছে নেপালি হেরু শব্দেরও সেই গতি।
নেপালিতে কেরু শব্দের কে হে হইয়াছে বাংলায় তাহা গে হইয়াছে দিগের শব্দে তাহার প্রমাণ আছে।
কেরু হইতে গেরু গেরু হইতে গেলু গেলু হইতে গুলু গুলু হইতে গুলো ও গুলা হওয়া অসম্ভব নহে। এরূপ স্বরবর্ণবিপর্যয়ের উদাহরণ অনেক আছে বিন্দু হইতে বুঁদ তাহার একটি মুদ্রিকা হইতে মাদুলি অন্যপ্রকারের (এই বুঁদ শব্দ হইতে বিন্দুআকার মিষ্টান্ন বোঁদে শব্দের উদ্ভব)।
ঘোড়াকেরু নেপালিতে হইল ঘোড়াহেরু বাংলায় হইল ঘোড়াগুলো।


    
    

    
    
    

  

