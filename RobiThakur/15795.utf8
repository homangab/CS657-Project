

  
    মেঘনাদবধ কাব্য ১১
                
    
    








  
  

        

      রবীন্দ্র রচনাবলী (:)
    
 
    
    মেঘনাদবধ কাব্য ১১
    
    
    মেঘনাদবধ কাব্য

–হায় লো স্বজনি 
দিন দিন হীনবীর্য রাবণ দুর্মতি 
যাদঃপতি রোধঃ যথা চলোর্মি আঘাতে
 
শেষ ছত্রটিতে ভাবের অনুযায়ী কথা বসিয়াছে ঠিক বোধ হইতেছে যেন তরঙ্গ বার বার আসিয়া তটভাগে আঘাত করিতেছে। মুরলা জিজ্ঞাসা করিলেন ‘ইন্দ্রজিৎ কোথায়? ’ লক্ষ্মীর তখন মনে পড়িল যে ইন্দ্রজিৎ প্রমোদ উদ্যানে ভ্রমণ করিতেছেন এবং মুরলাকে বিদায় করিয়া ইন্দ্রজিতের ধাত্রীবেশ ধরিয়া সেখানে উপস্থিত হইলেন। সেখানে ইন্দ্রজিৎকে ভ্রাতার মৃত্যু সংবাদ দিয়া যুদ্ধে উত্তেজিত করিয়া দিলেন। এতদূর পড়িয়া আমরা দেবীকে ভক্তবৎসলা বলিতে পারি। কিন্তু আবার পরক্ষণেই ইন্দ্রের নিকট গিয়া বলিতেছেন 
 –বহুকালাবধি 
আছি আমি সুরনিধি স্বর্ণ লঙ্কাধামে 
বহুবিধ রত্নদানে বহু যত্ন করি 
পূজে মোরে রক্ষোরাজ। হায় এত দিনে 
বাম তার প্রতি বিধি নিজ কর্মদোষে 
মজিছে সবংশে পাপী তবুও তাহারে 
না পারি ছাড়িতে দেব বন্দী যে দেবেন্দ্র 
কারাগার দ্বার নাহি খুলিলে কি কভু 
পারে সে বাহির হতে? যতদিন বাঁচে 
রাবণ থাকিব আমি বাঁধা তার ঘরে। 
 আরএক স্থলে– 	     না হইলে নির্মূল সমূলে 
  

রক্ষঃপতি ভবতল রসাতলে যাবে

 
অর্থাৎ তুমি কারাগারের দ্বার খুলিবার উপায় দেখো রাবণকে বিনাশ করো তাহা হইলেই আমি আস্তে আস্তে বাহির হইয়া আসিব। রাবণ পূজা করে বলিয়া মেঘনাদবধের লক্ষ্মীর তাহার প্রতি অত্যন্ত স্নেহ জন্মিয়াছে এ নিমিত্ত সহজে তাহাকে ছাড়িয়া আসিতে পারেন না ভাবিয়া ভাবিয়া একটি সহজ উপায় ঠাওরাইলেন অর্থাৎ রাবণ সবংশে নিহত হইলেই তিনি মুক্তিলাভ করিবেন। আমাদের সহজ বুদ্ধিতে এইরূপ বোধ হয় যে রাবণ যদি লক্ষ্মীর স্বভাবটা ভালো করিয়া বুঝিতেন ও ঘুণাক্ষরেও জানিতে পারিতেন যে লক্ষ্মী অবশেষে এইরূপ নিমকহারামি করিবেন তবে নিতান্ত নির্বোধ না হইলে কখনোই তাঁহাকে 
  
বহুকালাবধি বহুবিধ 
রত্নদানে বহু যত্ন করি 

পূজা করিতেন না। 
লক্ষ্মী ইন্দ্রকে কহিতেছেন 
 
মেঘনাদ নামে পুত্র হে বৃত্রবিজয়ী 
রাবণের বিলক্ষণ জান তুমি তারে। 

ইহার মধ্যে যে একটু তীব্র উপহাস আছে দেবী হইয়া লক্ষ্মী ইন্দ্রকে যে এরূপ সম্বোধন করেন ইহা আমাদের কানে ভালো শুনায় না। ওই ছত্র দুটি পড়িলেই আমরা লক্ষ্মীর যে মৃদুহাস্য বিষমাখা একটি মর্মভেদী কটাক্ষ দেখিতে পাই তাহাতে দেবভাবের মাহাত্ম্য অনেকটা হ্রাস হইয়া যায়। লক্ষ্মী ওইরূপ আরএক স্থলে ইন্দ্রের কৈলাসে যাইবার সময় তাঁহাকে কহিয়াছিলেন 

    
    

    
    
    

  

