

  
    চিত্রা  ১৪০০ সাল ১
                
    
    








  
  

        

      রবীন্দ্র রচনাবলী (:)
    
 
    
    চিত্রা  ১৪০০ সাল ১
    
    
    ১৪০০ সাল

 আজি হতে শতবর্ষ পরে 
কে তুমি পড়িছ বসি আমার কবিতাখানি 
 কৌতূহলভরে —

 আজি হতে শতবর্ষ পরে । 
আজি নববসন্তের প্রভাতের আনন্দের 
 লেশমাত্র
ভাগ — 
আজিকার কোনো ফুল  বিহঙ্গের কোনো গান  
 আজিকার কোনো রক্তরাগ 
অনুরাগে সিক্ত করি পারিব না পাঠাইতে 
  তোমাদের
করে 
 আজি হতে শতবর্ষ পরে । 
 
 
তবু তুমি একবার খুলিয়া দক্ষিণদ্বার 
 বসি বাতায়নে

সুদূর দিগন্তে চাহি কল্পনায় অবগাহি 
 ভেবে দেখো
মনে — 
 একদিন শতবর্ষ আগে 
চঞ্চল পুলকরাশি কোন্‌ স্বর্গ হতে ভাসি 
 নিখিলের মর্মে আসি লাগে — 
নবীন ফাল্গুনদিন সকল বন্ধনহীন 
 উন্মত্ত
অধীর — 
উড়ায়ে চঞ্চল পাখা পুষ্পরেণুগন্ধমাখা 
 দক্ষিণসমীর
— 
সহসা আসিয়া ত্বরা রাঙায়ে দিয়েছে ধরা 
 যৌবনের রাগে

 তোমাদের শতবর্ষ আগে । 
সেদিন উতলা প্রাণে  হৃদয় মগন গানে  
 কবি এক জাগে
— 
কত কথা পুষ্পপ্রায় বিকশি তুলিতে চায় 


    
    

    
    
    

  

