

  
    যোগাযোগ- চতুর্থ অঙ্ক-পরের দৃশ্য, ৭৭
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- চতুর্থ অঙ্ক-পরের দৃশ্য, ৭৭
    
    
    যোগাযোগ

ঠিক থাকা চাই । 
কুমুদিনী । দাদা , তাতে তোমার অনিষ্ট , তোমার অশান্তি হবে না ? 
বিপ্রদাস । অনিষ্ট অশান্তি কাকে তুই বলিস কুমু ? তুই যদি অসম্মানের মধ্যে ডুবে থাকিস , তার চেয়ে অনিষ্ট আমার আর কী হতে পারে ? যদি জানি যে , যে ঘরে তুই আছিস সে তোর ঘর হয়ে উঠল না , তোর উপর যার একান্ত অধিকার সে তোর একান্ত পর , তবে আমার পক্ষে তার চেয়ে অশান্তি ভাবতে পারি নে । বাবা তোকে খুব ভালবাসতেন , কিন্তু তখনকার দিনে কর্তারা থাকতেন দূরে দূরে । তোর পক্ষে পড়াশুনোর দরকার আছে তা তিনি মনেই করতেন না । আমিই নিজে গোড়া থেকে তোকে শিখিয়েছি , তোকে মানুষ করে তুলেছি । তোর বাপ-মার চেয়ে আমি কোনো অংশে কম না । সেই মানুষ করে তোলার দায়িত্ব যে কী , আজ তা বুঝতে পারছি । তুই যদি অন্য মেয়ের মতো হতিস তা হলে কোথাও তোর ঠেকত না । আজ যেখানে তোর স্বাতন্ত্র্যকে কেউ বুঝবে না , সম্মান করবে না , সেখানে- যে তোর নরক । আমি কোন্‌ প্রাণে তোকে সেখানে নির্বাসিত করে থাকব ? যদি আমার ছেটো ভাই হতিস তা হলে যেমন করে থাকতিস , তেমনি করেই চিরদিন থাক্‌-না আমার কাছে । 
কুমুদিনী । কিন্তু আমি তোমাদের তো ভার হয়ে থাকব না ? ঠিক বলছ ? 
বিপ্রদাস । ভার কেন হবি বোন ? তোকে খুব খাটিয়ে নেব । আমার সব কাজ দেব তোর হাতে । কোনো প্রাইভেট সেক্রেটারি এমন করে কাজ করতে পারবে না । আমাকে তোর বাজনা শোনাতে হবে ; আমার ঘোড়া তোর জিম্মেয় থাকবে । তা ছাড়া জানিস আমি শেখাতে ভালোবাসি । তোর মতো ছাত্রী পাব কোথায় বল্‌ ? এক কাজ করা যাবে — অনেক দিন থেকে পার্শি পড়বার শখ আমার আছে , একলা পড়তে ভালো লাগে না , তোকে নিয়ে পড়ব । তুই নিশ্চয় আমার চেয়ে এগিয়ে যাবি , আমি একটুও হিংসে করব না দেখিস । 
আরো একটা কথা তোকে বলে রাখি কুমু , খুব শীঘ্রই আমাদের কাল-বদল হবে , আমাদের চালও বদলাবে । আমাদের থাকতে হবে গরিবের মতো । তখন তুই থাকবি আমাদের গরিবের ঐশ্বর্য হয়ে । 
&; 
চোখের জল মুছে 
&; 
কুমুদিনী । আমার এমন ভাগ্য যদি হয় তো বেঁচে যাই । 

পরের দৃশ্য

কুমুদিনী 
&; 
মোতির মা ও হাবলুকে নিয়ে নবীনের প্রবেশ । কুমুদিনীর বুকে 
মাথা দিয়ে অভিমানে হাবলুর কান্না 
হাবলুকে জড়িয়ে ধরে 
&; 
কুমুদিনী । কঠিন সংসার , গোপাল , কান্নার অন্ত নেই । কী আছে আমার , কী দিতে পারি , যাতে মানুষের ছেলের কান্না কমে । কান্না দিয়ে কান্না মেটাতে চাই , তার বেশি শক্তি নেই । যে ভালোবাসা আপনাকে দেয় , তার অধিক আর কিছু দিতে পারে না , বাছারা , সেই ভালোবাসা তোরা পেয়েছিস । জ্যাঠাইমা চিরদিন থাকবে না , কিন্তু এই কথাটা মনে রাখিস , মনে রাখিস , মনে রাখিস । 
নবীন । বউরানী , এবার রজবপুরে পৈতৃক ঘরে চলেছি । এখানকার পালা সাঙ্গ হল । 
&; 


    
    

    
    
    

  

