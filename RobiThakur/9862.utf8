

  
    সংযোজন ২৯
                
    
    








  
  

        

      রবীন্দ্র রচনাবলী (:)
    
 
    
    সংযোজন ২৯
    
    
    সংযোজন
স্বামী শ্রদ্ধানন্দ

আমাদের দেশে যাঁরা সত্যের ব্রত গ্রহণ করবার অধিকারী এবং সেই ব্রতকে প্রাণ দিয়ে যাঁরা পালন করবার শক্তি রাখেন তাঁদের সংখ্যা অল্প বলেই দেশের এত দুর্গতি। এমন চিত্তদৈন্য যেখানেসেখানে স্বামী শ্রদ্ধানন্দের মতো অতবড়ো বীরের এমন মৃত্যু যে কতদূর শোকাবহ তার বর্ণনায় প্রয়োজন নেই। এর মধ্যে একটি কথা এই আছে যে তাঁর মৃত্যু যতই শোচনীয় হোক সে মৃত্যুতে তাঁর প্রাণ তাঁর চরিত্র ততই মহীয়ান হয়েছে। বারে বারে ইতিহাসে দেখা যায় নিজের সমস্ত দিয়ে যাঁরা কল্যাণব্রতকে গ্রহণ করেছেন অপমান ও অপমৃত্যু তাঁদের ললাটে জয়তিলক এমনি করেই এঁকেছে। মহাপুরুষরা আসেন প্রাণকে মৃত্যুর উপরেও জয়ী করতে সত্যকে জীবনের সামগ্রী করে তুলতে। আমাদের খাদ্যদ্রব্যে প্রাণ দেবার যা উপকরণ রয়েছে তা বায়ুতে আছে বৈজ্ঞানিক পরীক্ষাগারেও আছে। কিন্তু যতক্ষণ তা উদ্ভিদে প্রাণীতে জৈব আকার না ধারণ করে ততক্ষণ প্রাণের পুষ্টি হয় না। সত্য সম্বন্ধেও সে কথা খাটে। শুধুমাত্র বাক্যের হাওয়া থেকে আকর্ষণ করে নিয়ে তাকে জীবনগত করবার শক্তি ক’জনারই বা আছে। সত্যকে জানে অনেক লোকে তাকে মানে সেই মানুষ যে বিশেষ শক্তিমান প্রাণ দিয়ে তাকে মানার দ্বারাই সত্যকে আমরা সকল মানুষের করে দিই। এই মানতে পারার শক্তিটাই মস্ত জিনিস। এই শক্তির সম্পদ যাঁরা সমাজকে দেন তাঁদের দান মহামূল্য সত্যের প্রতি সেই নিষ্ঠার আদর্শ শ্রদ্ধানন্দ এই দুর্বল দেশকে দিয়ে গেছেন। তাঁর সাধনাপরিচয়ের উপযোগী যে নাম তিনি গ্রহণ করেছিলেন সেই নাম তাঁর সার্থক।  সত্যকে  তিনি  শ্রদ্ধা  করেছেন।  এই  শ্রদ্ধার  মধ্যে  সৃষ্টিশক্তি  আছে।  সেই  শক্তির  দ্বারা  তাঁর  সাধনাকে রূপমূর্তি দিয়ে তাকে তিনি সজীব করে গেছেন। তাই তাঁর মৃত্যুও আলোকের মতো হয়ে উঠে তাঁর শ্রদ্ধার সেই ভয়হীন ক্ষয়হীন ক্লান্তিহীন অমৃতচ্ছবিকে উজ্জ্বল করে প্রকাশ করেছে। সত্যের প্রতি শ্রদ্ধার এই ভূমানন্দকে তাঁর চরিত্রের মধ্যে আজ আমরা যেন সার্থক আকারে দেখতে পারি। এই সার্থকতা বাহ্য ফলে নয় নিজেরই অকৃত্রিম বাস্তবতায়।
অপঘাতের এই ষে আঘাত শুধু মহাপুরুষেরাই একে সহ্য করতে পারেন শুধু তাঁদের পক্ষেই এর কোনো অর্থ  নেই।  যাঁরা  মরণকে  ক্ষুদ্র  স্বার্থের  ঊর্ধ্বে  তুলতে  পেরেছেন  জীবন  থাকতেই  তাঁরা  অমৃতলোকে  উত্তীর্ণ। কিন্তু মৃত্যুর গুপ্তচর তো শ্রদ্ধানন্দের আয়ু হরণ করেই ফিরে যাবে না। ধর্মবিদ্রোহী ধর্মান্ধতার কাঁধে চড়ে রক্তকলুষিত  যে বীভৎসতাকে নগরের পথে পথে সে  বিস্তার করেছিল  অনতিকাল পূর্বেই সে  তো আমরা দেখেছি। সে যাদের নষ্ট করেছে তাদের তো কিছুই অবশেষ থাকে নি। তাদের মৃত্যু যে নিরতিশয় মৃত্যু তাদের ক্ষতি যে চরম ক্ষতি।
তাদের ঘরে সন্তানহীন মাতার ক্রন্দনে সান্ত্বনা নেই বিধবার দুঃখে শান্তি নেই। এইযে নিষ্ঠুরতা যা সমস্তকে নিঃশেষে  চিতাভস্মে  সমাধা  করে  তাকে  তো  সহ্য  করতে  পারা  যায়  না।  দুর্বল  স্বল্পপ্রাণ  যারা  যাদের জনসাধারণ  বলি  তারা  এতবড়ো  হিংসার  বোঝা  বইবে  কী  করে।  এখন  দেখতে  পাচ্ছি  আবার  যমরাজের সিংহদ্বার উদ্‌ঘাটিত হল আবার প্রতিবেশীতে প্রতিবেশীতে হত্যার প্রতিযোগিতা আরম্ভ হল। এর দুঃখ সইবে কে।
বিধাতা যখন দুঃখকে আমাদের কাছে পাঠান তখন সে একটি প্রশ্ন নিয়ে আসে। সে আমাদের জিজ্ঞাসা করে তোমরা আমাকে কী ভাবে গ্রহণ করবে। বিপদ আসবে না এমন হতে পারে না– সংকটের সময় উপস্থিত হয় আশু উদ্ধারের উপায় থাকে না কিন্তু কী ভাবে বিপদকে আমরা ব্যবহার করি তারই উপরে প্রশ্নের সদুত্তর নির্ভর করে। এইযে পাপ কালো হয়ে দেখা দিল এর ভয়ে ভীত হব না এর কাছে মাথা নত করব? না সে পাপের  বিরুদ্ধে  পাপকে  দাঁড়  করাব?  মৃত্যুর  আঘাত  দুঃখের  আঘাতের  উপর  রিপুর  উন্মত্ততাকে  জাগ্রত করব শিশুর আচরণে দেখা যায় সে যখন আছাড় খায় তখন মেজেকে আঘাত করতে থাকে। যতই আঘাত করে মেজে ততই সে আঘাত ফিরিয়ে দেয়। এ শিশুর ধর্ম। কিন্তু যদি কোনো বয়স্ক লোক হোঁচট খায় তবে সে চিন্তা করে বাধাটা


    
    

    
    
    

  

