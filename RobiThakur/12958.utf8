

  
    রোগশয্যায় -  ২৭
                
    
    








  
  

        

      রবীন্দ্র রচনাবলী (://.-..)
    
 -->
    
    রোগশয্যায় -  ২৭
    
    
    ২৭

খুলে দাও দ্বার ; 
নীলাকাশ করো অবারিত ; 
কৌতূহলী পুষ্পগন্ধ কক্ষে মোর করুক প্রবেশ ; 
প্রথম রৌদ্রের আলো 
সর্বদেহে হোক সঞ্চারিত শিরায় শিরায় ; 
আমি বেঁচে আছি , তারি অভিনন্দনের বাণী 
মর্মরিত পল্লবে পল্লবে আমারে শুনিতে দাও ; 
এ প্রভাত 
আপনার উত্তরীয়ে ঢেকে দিক মোর মন 
যেমন সে ঢেকে দেয় নবশষ্প শ্যামল প্রান্তর । 
ভালোবাসা যা পেয়েছি আমার জীবনে , 
তাহারি নিঃশব্দ ভাষা 
শুনি এই আকাশে বাতাসে ; 
তারি পুণ্য-অভিষেকে করি আজ স্নান । 
সমস্ত জন্মের সত্য একখানি রত্নহাররূপে 
দেখি ওই নীলিমার বুকে । 


    
    

    
    
    

  

