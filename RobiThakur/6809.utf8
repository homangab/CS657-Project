

  
    যোগাযোগ চতুর্থ অঙ্কপরের দৃশ্য ৮১
                
    
    








  
  

        

      রবীন্দ্র রচনাবলী (:)
    
 
    
    যোগাযোগ চতুর্থ অঙ্কপরের দৃশ্য ৮১
    
    
    যোগাযোগ
পরের দৃশ্য

বিপ্রদাস ও কুমুদিনী 
 
মধুসূদনের প্রবেশ 
 
মধুসূদন । এলুম তোমাকে নিতে । তোমার আপন ঘরে যাবে না মহরানী ? ভয় কিসের ? 
কুমুদিনী । ভয় ? আমার ভয় গেছে ভেঙে । আপন ঘরে আসছি মনে করেই বেরিয়েছিলুম  এসে দেখলুম আমার আপন ঘর নেই ওখানে । তাই ভয় পেয়েছিলুম । 
মধুসূদন । কিসের ভয় ? 
কুমুদিনী । তখন মনে বিশ্বাস ছিল  সমাজে মেয়েদের জন্যে খাঁচাকল তৈরি করেছে  সেখানে একবার ঢুকলে জীবনান্তকাল পর্যন্ত আর বেরোবার জো নেই । 
মধুসূদন । আজ ভয় ভাঙল কিসে ? 
কুমুদিনী । আজ অমি জেনেছি  আমি শুধু মেয়েমানুষ নই  আমি মানুষ । জোর করে আমাকে বাঁধবে কী করে ? আমার মনকে শ্রদ্ধা করে যদি না পাও তবে অপমান করে কিছুতেই পাবে না । কারাগারের দরজা বানিয়েছিল আমার আপন মনের অন্ধ বিশ্বাস  আজ ভেঙেছে আমার সেই বিশ্বাস । আজ আমি মুক্ত । 
মধুসূদন । তা হলে তুমি কী করবে ? 
কুমুদিনী । যাব তোমার ঘরে । যদি আমাকে বরণ করে নিতে পার তো নিয়ো  যদি না পার তো জেনো  আমার মন ছুটি পেয়েছে  আমাকে পারবে না ধরে রাখতে । আর কোথাও আশ্রয় যদি না থাকে  যম তো আমাকে ঠেলতে পারবে না । 
মধুসূদন । তা হলে আসবে তুমি  এখনি আসবে ? 
কুমুদিনী । হাঁ  আসব । 
বিপ্রদাস । কুমু  যাবি তুই ? 
কুমুদিনী । হাঁ  যাব দাদা । বন্দিনী হয়ে নয়  আপন সম্মান নিয়ে যাব — যাব সেইখানে যেখানে যাবার আসবার দরজা সমান খোলা রয়েছে । একদিন ভেবেছিলুম  আমার অদৃষ্টের বিধান  খাঁচার মধ্যেই পুজোর ঘর বানাতে হবে । আজ জেনেছি  পুজো খাঁচার বাইরে । আর কারো দাসীকে আমার দেবতা তাঁর আপন দাসীর সম্মান দেবেন না । 
বিপ্রদাস । তা হলে তোর যাওয়া স্থির হল ? 
কুমুদিনী । হাঁ দাদা  মনের মধ্যে বেড়ি খসেছে  তাই যাচ্ছি  নইলে যেতেম না । দাদা  আশীর্বাদ করে বলো  আমাকে কেউ বন্দী করতে পারবে না  বন্দীশালার মধ্যেও নয় । 
বিপ্রদাস । কেউ পারবে না  কেউ না  কারো অধিকার নেই । 
 
মধুসূদনের হাত ধরে 
 
কুমুদিনী । চলো  তবে যাই আমাদের ঘরে । 
মধুসূদনের প্রতি 
 
বিপ্রদাস । তোমাকে জিজ্ঞাসা করি  একে নিয়ে যেতে পারবে সাহস করে ? 
মধুসূদন । পারব । আমি মহরানীকেই খুঁজেছিলুম  পেয়েছি মহারানীকে । আজ আমি বুঝতে পেরেছি আমি জেলখানার দারোগা নই । 
বিপ্রদাসকে প্রণাম করে 
দাদা  এবার আমাকেও আশীর্বাদ দিয়ো । 
যবনিকা 


    
    

    
    
    

  

