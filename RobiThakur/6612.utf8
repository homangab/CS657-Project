

  
    পরিত্রাণ চতুর্থ অঙ্ক দ্বিতীয় দৃশ্য ৫১
                
    
    








  
  

        

      রবীন্দ্র রচনাবলী (:)
    
 
    
    পরিত্রাণ চতুর্থ অঙ্ক দ্বিতীয় দৃশ্য ৫১
    
    
    পরিত্রাণ
ধনঞ্জয় । কেন দিদি । বিভা । আমাকে তোমাদের সঙ্গ দিয়ো ঠাকুর । 
উদয় । ঠাকুর  শেষকালে বিভাকেও আমাদের পথ নিতে হল 
ধনঞ্জয় । সে তো বেশ কথা । দয়াময় হরি কী আনন্দ  তোমার এ কী আনন্দ ছাড় না  কিছুতেই ছাড় না । শ্বশুরবাড়ির রাস্তার ধারেও ডাকাতের মত বসে আছে । দিদি  এই মাঝরাস্তায় আমাদের পাগল প্রভুর তলব পড়েছে । একেবারে জোর তলব । চল্‌ চল্‌ । চল্‌ চল্‌ । পা ফেলে চল্‌ । খুশি হয়ে চল্‌ । হাসতে হাসতে চল্‌ । রাস্তা এমন করে পরিষ্কার করে দিয়েছে — আর ভয় কিসের । 

  
    
      গীত 
    
  

আমি ফিরব না রে  ফিরব না আর ফিরব না রে — 

  এখন হাওয়ার মুখে ভাসল তরী  
  কূলে ভিড়ব না আর ভিড়ব না রে । 
  
    
      ছড়িয়ে গেছে সুতো ছিঁড়ে  
      তাই খুঁটে আজ মরব কি রে । 
    
  
  এখন ভাঙা ঘরের কুড়িয়ে খুঁটি 
  বেড়া ঘিরব না আর ঘিরব না রে । 
  
    
      ঘাটের রশি গেছে কেটে  
      কাঁদব কি তাই বক্ষ ফেটে ? 
    
  
  এখন পালের রশি ধরব কষি  
  এ রশি ছিঁড়ব না আর ছিঁড়ব না রে । 


    
    

    
    
    

  

