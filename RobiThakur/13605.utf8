

  
    গীতালি ৮৯
                
    
    








  
  

        

      রবীন্দ্র রচনাবলী (:)
    
 
    
    গীতালি ৮৯
    
    
    ৮৯

সন্ধ্যাতারা যে ফুল দিল 

তোমার চরণ  তলে 
তারে আমি ধুয়ে দিলেম 

আমার নয়নজলে । 
বিদায়  পথে যাবার বেলা ম্লান রবির রেখা 
সারা দিনের ভ্রমণ  বাণী লিখল সোনার লেখা  
আমি তাতেই সুর বসালেম 
 
আপন গানের ছলে । 
 
 স্বর্ণ আলোর রথে চ'ড়ে 

নেমে এল রাতি— 
 তারি আঁধার ভরে আমার 

হৃদয় দিনু পাতি । 
মৌনপারাবারের তলে হারিয়ে  যাওয়া কথায়  
বিশ্বহৃদয়  পূর্ণ  করা বিপুল নীরবতায় 
 আমার বাণীর স্রোত মিলিছে 

নীরব কোলাহলে । 




    
    

    
    
    

  

