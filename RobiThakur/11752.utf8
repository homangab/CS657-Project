

  
    কল্পনা  উন্নতিলক্ষণ ৪
                
    
    








  
  

        

      রবীন্দ্র রচনাবলী (:)
    
 
    
    কল্পনা  উন্নতিলক্ষণ ৪
    
    
    কল্পনা
৩

লোকটি কে ইনি যেন চিনি চিনি 

বাঙালি মুখের ছন্দ— 
ধরণে ধারণে অতি অকারণে 

ইংরাজিতরো গন্ধ 
কালিয়াবরন অঙ্গে পরন 


কালো হ্যাট কালো কুর্তি 
যদি নিজদেশী কাছে আসে ঘেঁষি 

কিছু যেন কড়ামূর্তি 
ধুতিপরা দেহ দেখা দিলে কেহ 

অতিশয় লাগে লজ্জা 
বাংলা আলাপে রোষে সন্তাপে 

জ্বলে ওঠে হাড় মজ্জা 
ইঁহারা কি শেষ ছাড়িবেন দেশ? 

এঁরা কি ভারতদ্বেষ্টা? 
এঁদের কি তবে দলে দলে সবে 

বিজাতি হবার চেষ্টা? 
 
 

 উত্তর 
এঁরা সবে বীর এঁরা স্বদেশীর 

প্রতিনিধি বলে গণ্য— 
কোটপরা কায় সঁপেছেন হায় 

শুধু স্বজাতির জন্য॥ 

— 
 
অনুরাগভরে ঘুচাবার তরে 

বঙ্গভূমির দুঃখ 
এ সভা মহতী এর সভাপতি 

সভ্যেরা দেশমুখ্য। 

    
    

    
    
    

  

