

  
    স্মরণ  ২২
                
    
    








  
  

        

      রবীন্দ্র রচনাবলী (:)
    
 
    
    স্মরণ  ২২
    
    
    ২২

যে ভাবে রমণীরূপে আপন মাধুরী
আপনি বিশ্বের নাথ করিছেন চুরি
যে ভাবে সুন্দর তিনি সর্ব চরাচরে
        যে ভাবে আনন্দ তাঁর প্রেমে খেলা করে
   যে ভাবে লতার ফুল নদীতে লহরী
     যে ভাবে বিরাজে লক্ষ্মী বিশ্বের ঈশ্বরী
   যে ভাবে নবীন মেঘ বৃষ্টি করে দান
তটিনী ধরারে স্তন্য করাইছে পান
    যে ভাবে পরমএক আনন্দে উৎসুক
আপনারে দুই করি লভিছেন সুখ
দুইয়ের মিলনাঘাতে বিচিত্র বেদনা
নিত্য বর্ণ গন্ধ গীত করিছে রচনা
    হে রমণী ক্ষণকাল আসি মোর পাশে
    চিত্ত ভরি দিলে সেই রহস্য আভাসে।


    
    

    
    
    

  

