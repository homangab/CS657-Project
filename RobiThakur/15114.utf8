

  
    স্ফুলিঙ্গ ৮
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৮
    
    
    স্ফুলিঙ্গ 
২২

  আশীর্বাদপত্রী 

শ্রীমান প্রেমোৎপল 
শ্রীমতী অমিয়া 

  বিকশি কল্যাণবৃন্তে যুগলের হিয়া 
  অন্তরে অমর হোক প্রেমের অমিয়া । 


২৩
আকাশে চেয়ে আলোক  বর 

  মাগিল যবে তরুণ চাঁদ  

রবির কর শীতল হয়ে 

  করিল তারে আশীর্বাদ । 

২৪
হে কল্যাণী রেবা  

  তোমার জীবনধারা 
  বহে যাক আত্মহারা  
  
    ক ' রে যাক সংসারের সেবা । 
  
  তোমার নির্মল প্রাণ 
  করুক মাধুরী দান 
  
    ক্ষতি তব যা করুক যে বা । 
    
      হে কল্যাণী রেবা । 
    
  


২৫
জীবনের তপস্যায় এই লক্ষ্য মনে দিয়ো রেখে 
স্বর্গেরে বাঁচাতে হবে দানবের আক্রমণ থেকে ॥ 


    
    

    
    
    

  

