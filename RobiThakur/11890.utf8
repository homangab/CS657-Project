

  
    পরিশেষ - প্রণাম, ২
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশেষ - প্রণাম, ২
    
    
    পরিশেষ 

চেতনাসিন্ধুর ক্ষুব্ধ তরঙ্গের মৃদঙ্গগর্জনে 
নটরাজ করে নৃত্য , উন্মুখর অট্টহাস্যসনে 
অতল অশ্রুর লীলা মিলে গিয়ে কলরলরোলে 
উঠিতেছে রণি রণি , ছায়ারৌদ্র সে দোলায় দোলে 
অশ্রান্ত উল্লোলে । আমি তীরে বসি তারি রুদ্রতালে 
গান বেঁধে লভিয়াছি আপন ছন্দের অন্তরালে 
অনন্তের আনন্দবেদনা । নিখিলের অনুভূতি 
সংগীতসাধনা - মাঝে রচিয়াছে অসংখ্য আকূতি । 
এই গীতিপথপ্রান্তে হে মানব , তোমার মন্দিরে 
দিনান্তে এসেছি আমি নিশীথের নৈঃশব্দ্যের তীরে 
আরতির সান্ধ্যক্ষণে ; একের চরণে রাখিলাম 
বিচিত্রের নর্মবাঁশি — এই মোর রহিল প্রণাম । 
    
    

    
    
    

  

