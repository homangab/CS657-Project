

  
    নারীচরিত্রবর্জিত সংক্ষিপ্ত বিসর্জন  তৃতীয় দৃশ্য ১৩
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন  তৃতীয় দৃশ্য ১৩
    
    
    বিসর্জন 


 আনিব না এ স্নেহের 'পরে । 
    রঘুপতি । ভালো ভালো  
    সে কথা হইবে পরে — কল্য হবে স্থির । 
  


[উভয়ের প্রস্থান 

  
    চাঁদপাল ও গোবিন্দমাণিক্যের প্রবেশ 
  

 
চাঁদপাল । মহারাজ  সাবধানে থেকো । চারি দিকে 

  
    চক্ষুকর্ণ পেতে আছি  রাজইষ্টানিষ্ট 
    কিছু না এড়ায় মোর কাছে । মহারাজ  
    তব প্রাণহত্যাতরে গুপ্ত আলোচনা 
    স্বকর্ণে শুনেছি । 
  

গোবিন্দ । প্রাণহত্যা কে করিবে ? 
চাঁদপাল । বলিতে সংকোচ মানি । ভয় হয়  পাছে 

  
    সত্যকার ছুরি চেয়ে নিষ্ঠুর সংবাদ 
    অধিক আঘাত করে রাজার হৃদয়ে । 
  

গোবিন্দ । অসংকোচে বলে যাও । রাজার হৃদয় 

  
    সতত প্রস্তুত থাকে আঘাত সহিতে । 
    কে করেছে হেন পরামর্শ । 
  

চাঁদপাল । যুবরাজ 

  
    নক্ষত্ররায় । 
  

গোবিন্দ ।  নক্ষত্র 
চাঁদপাল । স্বকর্ণে শুনেছি 

  
    মহারাজ  রঘুপতি যুবরাজে মিলে 
    গোপনে মন্দিরে বসে স্থির হয়ে গেছে 
    সব কথা । 
  

গোবিন্দ । দুই দণ্ডে স্থির হয়ে গেল 

  
    আজন্মের বন্ধন টুটিতে হায় বিধি 
  

চাঁদপাল । দেবতার কাছে তব রক্ত এনে দেবে — 
গোবিন্দ । দেবতার কাছে তবে আর নক্ষত্রের 


  নাই দোষ । জানিয়াছি  দেবতার নামে 
    মনুষ্যত্ব হারায় মানুষ । ভয় নাই  
    যাও তুমি কাজে । সাবধানে রব আমি । 
  

[চাঁদপালের প্রস্থান 


    
    

    
    
    

  

