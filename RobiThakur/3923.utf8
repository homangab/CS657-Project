

  
    যোগাযোগ-চতুর্থ অঙ্ক-প্রথম দৃশ্য, ৫৯
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ-চতুর্থ অঙ্ক-প্রথম দৃশ্য, ৫৯
    
    
    যোগাযোগ

মতো করে — অত্যন্ত বেশি সুদ চায় , সে আমাদের পোষাবে না । 
বিপ্রদাস । কালুদা , সুবোধকে তার করতে হবে আসবার জন্যে । আর দেরি করলে তো চলবে না । 
কালু । আমারও ভালো ঠেকছে না । সেবারে তোমার সেই আংটি-বেচা টাকা নিয়ে যখন মূল দেনার এক অংশ শোধ করতে গেলুম , মধূসূদন নিতে রাজিই হল না ; তখনি বুঝলুম সুবিধে নয় । নিজের মর্জি-মতো একদিন হঠাৎ কখন ফাঁস এঁটে ধরবে । 
&; 
বিপ্রদাস চুপ করে ভাবতে লাগল 
&; 
কালু । দাদা , ছোটোখুকি যে হঠাৎ আজ সকালে চলে এল , রাগারাগি করে আসে নি তো ? মধুসূদনকে চটাবার মতো অবস্থা আমাদের নয় , এটা মনে রাখতে হবে । 
বিপ্রদাস । কুমু বলছে ওর স্বামীর সম্মতি পেয়েছে । 
কালু । সম্মতিটার চেহারা কীরকম না জানলে মন নিশ্চিন্ত হচ্ছে না । কত সাবধানে ওর সঙ্গে ব্যবহার করি সে আর তোমাকে কী বলব দাদা । রাগে সর্ব অঙ্গ যখন জ্বলছে তখনো ঠাণ্ডা হয়ে সব সয়েছি । গৌরীশঙ্করের পাহাড়টার মতো , দুপুর রোদ্দুরেও তার বরফ গলে না । একে মহাজন তাতে ভগ্নীপতি , এ'কে সামলে চলা কি সোজা কথা । 
&; 
কুমু এল বার্লি নিয়ে । বিপ্রদাসের মুখের কাছে পেয়ালা ধরে 
&; 
কুমুদিনী । দাদা , খেয়ে নাও । 
কালুদা , আমাকে সব কথা বলতে হবে । 
কালু । কী কথা বলতে হবে দিদি । 
কুমুদিনী । তোমাদের কী একটা নিয়ে ভাবনা চলছে । 
কালু । বিষয় আছে ভাবনা নেই , সংসারে এও কি কখনো সম্ভব হয় খুকি ? ও-যে কাঁটাগাছের ফল , ক্ষিদের চোটে পেড়ে খেতে হয় , পাড়তে গিয়ে সর্বাঙ্গ ছড়েও যায় । 
কুমুদিনী । সে-সব কথা পরে হবে , আমাকে বলো কী হয়েছে । 
বিপ্রদাস । বিষয়কর্মের কথা মেয়েদের বলতে নিষেধ । 
কুমুদিনী । আমি নিশ্চয় জানি তোমাদের কী নিয়ে কথা হচ্ছে । বলব ? 
কালু । আচ্ছা বলো । 
কুমুদিনী । আমার স্বামীর কাছে দাদার ধার আছে , সেই নিয়ে । 
&; 
কালু সবিস্ময়ে কুমুর মুখের দিকে তাকিয়ে রইল 
&; 
আমাকে বলতেই হবে , ঠিক বলেছি কি না । 
কালু । দাদারই বোন তো , কথা না বলতেই কথা বুঝে নেয় । 


    
    

    
    
    

  

