

  
    রূপান্তর- কালিদাস-ভবভূতি, ৬
                
    
    








  
  

        

      রবীন্দ্র রচনাবলী (://.-..)
    
 -->
    
    রূপান্তর- কালিদাস-ভবভূতি, ৬
    
    
    রূপান্তর

নবকিশলয়গুলি ওষ্ঠ মনোহর 
বাঁধিল সে লতিকারা বাহুপাশ দিয়া 
নম্রশাখা তরুদের গাঢ় আলিঙ্গনে ॥ ৩৯ 
&; 
লতাগৃহদ্বারে নন্দী করি আগমন 
বাম করতলে এক হেমবেত্র ধরি 
অধরে অঙ্গুলি দিয়া করিল সংকেতে ॥ ৪১ 
&; 
[ অমনি ] নিষ্কম্প বৃক্ষ , নিভৃত ভ্রমর , 
... হইল মূক , শান্ত হল মৃগ 
... ... ... কাঁপিল সংকেতে ॥ ৪২ 
&; 
নন্দীর সতর্ক আঁখি এড়ায়ে মদন 
নমেরু গাছের তলে লুকায়ে লুকায়ে 
শিবের সমাধিস্থান করিল দর্শন ॥ ৪৩ 

দেখিল সে — মহাদেব শার্দূল - আসনে 
দেবদারুবেদী - ' পরে আছেন বসিয়া ॥ ৪৪ 
&; 
উন্নত প্রশস্ত অতি স্থির বক্ষ তাঁর , 
শোভিতেছে সন্নমিত দৃঢ় স্কন্ধদেশ , 
কোলে তাঁর হাত দুটি রয়েছে অর্পিত 
প্রফুল্ল পদ্মের মতো শোভিছে কেমন ॥ ৪৫ 
&; 
বদ্ধ তাঁর জটাজাল ভুজঙ্গবন্ধনে । 
কর্ণে তাঁর অক্ষসূত্র রয়েছে জড়িত — 
গ্রন্থ বিদ্ধ কৃষ্ণসারহরিণ - অজিন 
ধরিয়াছে নীলবর্ণ কণ্ঠের প্রভায় ॥ ৪৬ 
&; 
ঈষৎ প্রকাশে যার স্তিমিত তারকা , 
শান্ত যার ভ্রূযুগল অচল নিস্পন্দ , 
অকম্পিত পক্ষ্মমালা ভেদ করি যার 
বিকীরিত হইতেছে শান্ত জ্যোতিরাশি 



    
    

    
    
    

  

