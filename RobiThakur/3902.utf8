

  
    যোগাযোগ-তৃতীয় অঙ্ক-তৃতীয় দৃশ্য, ৪৭
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ-তৃতীয় অঙ্ক-তৃতীয় দৃশ্য, ৪৭
    
    
    যোগাযোগ

শ্যামাসুন্দরী । চালাকি করব না ঠাকুরপো । যা দেখতে পাচ্ছি তাতে চোখে ঘুম আসে না । আমরা তো আজ আসি নি , কতকালের সম্বন্ধ । আমরা সইব কী করে ? 
মধুসূদন । আচ্ছা , থামো । বড়োবউকে পাঠিয়ে দাও আমার শোবার ঘরে । 
[ শ্যামাসুন্দরীর প্রস্থান 
&; 
কুমুদিনীর প্রবেশ 
&; 
মধুসূদন । এসো , বোসো । 
&; 
কুমুদিনী সোফায় বসল , মধুসূদন বসল মেঝের উপর পায়ের 
কাছে । কুমুদিনী উঠতে যাচ্ছিল । মধুসূদন 
হাত ধরে টেনে বসিয়ে দিলে 
&; 
মধুসূদন । উঠো না , শোনো আমার কথা । আমি এখনি আসছি । বলো তুমি চলে যাবে না । 
কুমুদিনী । না , যাব না । 
&; 
মধুসূদনের প্রস্থান । কুমুদিনীর মৃদুস্বরে গান । 
নবীন ও মোতির মাকে নিয়ে মধুসূদনের প্রবেশ 
&; 
মধুসূদন । শোনো বলি , কাল তোমাদের রজবপুরে যেতে বলেছিলুম , কিন্তু তার দরকার নেই । কাল থেকে বিশেষ করে বড়োবউয়ের সেবায় তোমাকে নিযুক্ত করে দিলুম । এই বলে দিলুম , এখন যাও । 
&; 
[ উভয়ের প্রস্থান 
&; 
কাছে এসে 
&; 
বড়োবউ — তোমার দাদার টেলিগ্রাম এসেছে! 
কুমুদিনী চমকে উঠল 
&; 
আশীর্বাদ জানিয়েছেন , লিখেছেন উদ্‌বেগের কারণ নেই । বড়োবউ , তুমি কি এখনো আমার উপর রাগ করে আছ ? 
কুমুদিনী । না , আমার রাগ নেই , একটুও না । 
মধুসূদন । তোমার জন্যে কী এনেছি দেখো । তোমার দাদার দেওয়া সেই নীলার আংটি , আমাকে তুমি এই আংটি পরিয়ে দিতে দেবে ? ভুল করেছিলুম তোমার হাতের 

    
    

    
    
    

  

