

  
    রূপান্তর ধম্মপদ ১২
                
    
    








  
  

        

      রবীন্দ্র রচনাবলী (:)
    
 
    
    রূপান্তর ধম্মপদ ১২
    
    
    রূপান্তর

বরন  সুবাস১১ না করিয়া হানি 
 ভ্রমর যেমন ফুলরস টানি 

যায় সে উড়ে  
 সেইমত যত জ্ঞানীমুনিজন 
 সংসারমাঝে করি বিচরণ 

পালান দূরে ॥ ৬ 
 
পর কী বলেছে কঠিন বচন  পর কী করে বা না করে
— 
তাহে কাজ নাই  তুমি আপনার  কৃত বা অকৃত
দেখো রে ॥ ৭ 
 
যেমন রঙিন সুন্দর ফুলে  গন্ধ না যদি জাগে 
তেমনি বিফল উত্তম বাণী  কাজে যদি নাহি লাগে
॥ ৮ 
 
যেমন রঙিন সুন্দর ফুলে  গন্ধও যদি থাকে 
তেমনি সফল উত্তম১২  বাণী
 কাজে খাটাইলে তাকে ॥ ৯ 
 
ফুলরাশি লয়ে যথা নানামত  মালা গাঁথে মালাকর 
তেমনি বিবিধ কুশলকর্ম  রচনা করিবে নর ॥ ১০ 
 




টীকা : 
 ১।  প্রথম পাঠ
 : ধর্ম মনঃশ্রেষ্ঠ  মনোময়  
 ২।  প্রথম পাঠ : কয় 
 ৩।  প্রথম পাঠ :
নিষ্কাম যে  দম সত্য আছে যার মাঝে 
 ৪।  পালিতে দ্বীপ
শব্দেরও বানান ‘ দীপ' 
 ৫।  প্রথম পাঠ : গিরি
হতে ধীরে যথা চপলেরে হেরে ভূমিতলে 

 তেমতি পণ্ডিত নাশি প্রমাদেরে অপ্রমাদবলে 

 প্রজ্ঞার শিখর হতে অশোক হেরেন শোকী  দলে
। 
 ৬।  প্রথম পাঠ :
প্রমাদে যে ভয় পায় ভিক্ষু অপ্রমাদে রত  

  ভ্রষ্ট সে তো নাহি হয়  নির্বাণের কাছে
গত । 
 ৭।  প্রথম পাঠ : সে মন
যে বশে রাখে মৃত্যু হতে সেই রক্ষা পায় 
 ৮।  প্রথম পাঠ :
মৃত্যু  
 ৯।  প্রথম পাঠ : কে
গাঁথিয়া লবে 
 ১০। প্রথম পাঠ : ধর্মের পদ নিপুণ
হস্তে গাঁথিয়া লইবে ফুলের মতন 
 ১১।  প্রথম পাঠ :
বর্ণগন্ধ  
 ১২। প্রথম পাঠ : সুন্দর 


    
    

    
    
    

  

