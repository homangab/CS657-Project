

  
    সানাই  নামকরণ ১
                
    
    








  
  

        

      রবীন্দ্র রচনাবলী (:)
    
 
    
    সানাই  নামকরণ ১
    
    
    নামকরণ
বাদলবেলায় গৃহকোণে 
রেশমে পশমে জামা বোনে  
নীরবে আমার লেখা শোনে  
 তাই সে আমার
শোনামণি । 
প্রচলিত ডাক নয় এ যে 
দরদীর মুখে ওঠে বেজে  
পন্ডিতে দেয় নাই মেজে — 
 প্রাণের
ভাষাই এর খনি । 
সেও জানে আর জানি আমি 
এ মোর নেহাত পাগলামি — 
ডাক শুনে কাজ যায় থামি  
  কঙ্কণ ওঠে কনকনি । 
 
সে হাসে  আমিও তাই হাসি — 
 জবাবে ঘটে
না কোনো বাধা । 
অভিধানবর্জিত ব ' লে 
 মানে আমাদের
কাছে সাদা । 
 কেহ নাহি
জানে কোন্‌ খনে 

পশমের শিল্পের সাথে 
সুকুমার হাতের নাচনে 
 নূতন নামের
ধ্বনি গাঁথে 

শোনামণি  ওগো সুনয়নী । 


    
    

    
    
    

  

