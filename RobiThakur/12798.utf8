

  
    নৈবেদ্য  ৪৫
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৪৫
    
    
    ৪৫

যে ভক্তি তোমারে লয়ে ধৈর্য নাহি মানে  
মুহূর্তে বিহ্বল হয় নৃত্যগীতগানে 
ভাবোন্মাদমত্ততায়  সেই জ্ঞানহারা 
উদ্‌ভ্রান্ত উচ্ছলফেন ভক্তিমদধারা 
নাহি চাহি নাথ । 
 


দাও ভক্তি শান্তিরস  
স্নিগ্ধ সুধা পূর্ণ করি মঙ্গলকলস 
সংসারভবনদ্বারে । যে ভক্তিঅমৃত 
সমস্ত জীবনে মোর হইবে বিস্তৃত 
নিগূঢ় গভীর  সর্ব কর্মে দিবে বল  
ব্যর্থ শুভ চেষ্টারেও করিবে সফল 
আনন্দে কল্যাণে । সর্ব প্রেমে দিবে তৃপ্তি  
সর্ব দুঃখে দিবে ক্ষেম  সর্ব সুখে দীপ্তি 
দাহহীন । 
 

 সম্বরিয়া
ভাবঅশ্রুনীর 
চিত্ত রবে পরিপূর্ণ অমত্ত গম্ভীর । 


    
    

    
    
    

  

