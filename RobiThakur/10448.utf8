

  
    ক্ষণিকা  মেঘমুক্ত ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  মেঘমুক্ত ১
    
    
    মেঘমুক্ত

ভোর থেকে আজ বাদল ছুটেছে  

আয় গো আয়— 
কাঁচা রোদখানি পড়েছে বনের 

ভিজে পাতায় । 
ঝিকিঝিকি করি কাঁপিতেছে বট 
 
ওগো ঘাটে আয়  নিয়ে আয় ঘট— 
পথের দু ধারে শাখে শাখে আজি 

পাখিরা গায় । 

ভোর থেকে আজ বাদল ছুটেছে  

আয় গো আয় । 
 
তোমাদের সেই ছায়া  ঘেরা দিঘি  

না আছে তল— 
কূলে কূলে তার ছেপে ছেপে আজি 

উঠেছে জল । 
এ ঘাট হইতে ও ঘাটে তাহার 
কথা  বলাবলি নাহি চলে আর 
একাকার হল তীরে আর নীরে 

তাল  তলায় । 

আজ ভোর হতে নাই গো বাদল  

আয় গো আয় । 
 
 
ঘাটে পঁইঠায় বসিবি বিরলে 

ডুবায়ে গলা  
হবে পুরাতন প্রাণের কথাটি 

নূতন বলা । 
সে কথার সাথে রেখে রেখে মিল 
থেকে থেকে ডেকে উঠিবে কোকিল  
কানাকানি করে ভেসে যাবে মেঘ 


    
    

    
    
    

  

