

  
    অনুদিত কবিতা  
                
    
    








  
  

        

      রবীন্দ্র রচনাবলী (:)
    
 
    
    অনুদিত কবিতা  
    
    
    
নিদাঘের শেষ গোলাপ কুসুম 

একা বন আলো করিয়া  
রূপসী তাহার সহচরীগণ 

শুকায়ে পড়েছে ঝরিয়া । 
একাকিনী আহা  চারি দিকে তার 

কোনো ফুল নাহি বিকাশে  
হাসিতে তাহার মিশাইতে হাসি 

নিশাস তাহার নিশাসে । 
 

বোঁটার উপরে শুকাইতে তোরে 

 রাখিব না একা ফেলিয়া — 
সবাই ঘুমায়  তুইও ঘুমাগে 

তাহাদের সাথে মিলিয়া । 
ছড়ায়ে দিলাম দলগুলি তোর 

কুসুমসমাধিশয়নে 
যেথা তোর বনসখীরা সবাই 

ঘুমায় মুদিত নয়নে । 
তেমনি আমার সখারা যখন 

যেতেছেন মোরে ফেলিয়া 
প্রেমহার হতে একটি একটি 

 রতন পড়িছে খুলিয়া  
প্রণয়ীহৃদয় গেল গো শুকায়ে 

প্রিয়জন গেল চলিয়া — 
তবে এ আঁধার আঁধার জগতে 

রহিব বলো কী বলিয়া । 


    
    

    
    
    

  

