

  
    কড়ি ও কোমল  পবিত্র জীবন   ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  পবিত্র জীবন   ১
    
    
    পবিত্র জীবন

মিছে হাসি  মিছে বাঁশি  মিছে এ যৌবন  
মিছে এই দরশের পরশের খেলা । 
চেয়ে দেখো  পবিত্র এ মানবজীবন  
কে ইহারে অকাতরে করে অবহেলা  
ভেসে ভেসে এই মহা চরাচরস্রোতে 
কে জানে গো আসিয়াছে কোন্‌খান হতে  
কোথা হতে নিয়ে এল প্রেমের আভাস  
কোন্‌ অন্ধকার ভেদি উঠিল আলোতে  
এ নহে খেলার ধন  যৌবনের আশ — 
বোলো না ইহার কানে আবেশের বাণী  
নহে নহে এ তোমার বাসনার দাস  
তোমার ক্ষুধার মাঝে আনিয়ো না টানি  
এ তোমার ঈশ্বরের মঙ্গল  আশ্বাস  
স্বর্গের আলোক তব এই মুখখানি । 

    
    

    
    
    

  

