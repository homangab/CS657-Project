

  
    গীতিমাল্য ২
                
    
    








  
  

        

      রবীন্দ্র রচনাবলী (:)
    
 
    
    গীতিমাল্য ২
    
    
    ২

আজ প্রথম
ফুলের পাব প্রসাদখানি

তাই
ভোরে উঠেছি।
আজ শুনতে পাব প্রথম
আলোর বাণী

তাই
বাইরে ছুটেছি।

এই
হল মোদের পাওয়া

তাই ধরেছি
গানগাওয়া
আজ লুটিয়ে
হিরণকিরণ পদ্মদলে


সোনার রেণু লুটেছি।



আজ পারুলদিদির বনে


মোরা চলব নিমন্ত্রণে
আজ চাঁপা
ভায়ের শাখাছায়ার তলে


মোরা সবাই জুটেছি।


আজ মনের মধ্যে ছেয়ে


সুনীল আকাশ ওঠে গেয়ে
আজ
সকালবেলায় ছেলেখেলার ছলে
 

সকল শিকল টুটেছি।




    
    

    
    
    

  

