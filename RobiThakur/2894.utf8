

  
    ভগ্নহৃদয় - ঊনবিংশ সর্গ, ১০৭
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - ঊনবিংশ সর্গ, ১০৭
    
    
    ভগ্নহৃদয় 

হেন নীচ হৃদয়েরে ভালোবাসা সাজে!
ভালো আমি বাসি তোরে,&;&;&;&;      চিরকাল বাসিব রে,
তবু চাহি নাকো আমি তোর ভালোবাসা—
লয়ে তোর নিজ মন&;&;&;&;   সুখে থাক্‌ অনুক্ষণ,
হেন নীচ হৃদয়ের রাখিস নে আশা!
বলো লো কিসের ব্যথা পেয়েছিস মনে?
থাক্‌, থাক্‌, কাজ নেই, থাক্‌ তা গোপনে—
হয়েছে, তো যা হবার,&;&;&;&;       বলে তা কি হবে আর!
হয়ত আমিই কিছু করিয়াছি দোষ!
কাজ কি সে কথা তুলে,&;&;&;&;       সে-সব যা না লো ভুলে,
একবার কাছে আয় এইখেনে বোস্‌!
আধেক আধর-ভরা দেখি সেই হাসি,
ঢাল্‌ লো তৃষিত নেত্রে সুধা রাশি রাশি!
সখি মুখ তুলে চ’লো,&;&;&;&;  একটি কথা ক’না লো—
ললিতা রে, মৌন হয়ে থাকিস নে আর!
একবার দয়া করে কর তিরস্কার!
সন্ধ্যা হয়ে আসিয়াছে গেল দিনমান—
একটি রাখিবি কথা?&;&;&;&;   গাহিবি কি গান?
ললিতার গান
বুঝেছি বুঝেছি সখা, ভেঙেছে প্রণয়,
ও মিছা আদর তবে না করিলে নয়?
ও শুধু বাড়ায় ব্যথা—&;&;&;&;   সে-সব পুরাণো কথা
মনে করে দেয় শুধু, ভাঙে এ হৃদয়।
প্রতি হাসি, প্রতি কথা, প্রতি ব্যবহার—
আমি যত বুঝি তব কে বুঝিবে আর!
প্রেম যদি ভুলে থাক&;&;&;&;   সত্য ক’রে বল’-নাকো,
করিব না মুহূর্তের তরে তিরস্কার!
আমি তো বলেই ছিনু ক্ষুদ্র আমি নারী,
তোমার ও প্রণয়ের নহি অধিকারী।
আর কারে ভালোবেসে &;&;&;&;  সুখী যদি হও শেষে
তাই ভালোবেসো নাথ, না করি বারণ।

    
    

    
    
    

  

