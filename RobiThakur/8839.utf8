

  
    বাংলাভাষাপরিচয় ১৩৩
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ১৩৩
    
    
    বাংলাভাষাপরিচয় ১৩

বলি কিন্তু ‘সিংহমো’ বলি নে। কিপ্‌টেমো’ হল ‘দাতামো’ হল না। ‘পেজোমো’ বলা চলে অনায়াসে কিন্তু ‘সেধোমো’ (সাধুত্ব) বলতে বাধে। একটা প্রত্যয় দিয়ে বিশেষ করে মনের ঝাল মেটাবার উপায় বোধ করি আরকোনো ভাষাতেই নেই।
আরএকটা প্রত্যয় দেখো পনা: বুড়োপনা ন্যাকাপনা ছিব্‌লেপনা আদুরেপনা গিন্নিপনা। সবগুলোর মধ্যেই কটাক্ষপাত। ব্যাকরণের প্রত্যয়ের যেরকম ভেদনির্বিচার হওয়া উচিত এ একেবারেই তা নয়। চণ্ডীমণ্ডপে বসে বিরুদ্ধ দলকে খোঁচা দেবার জন্যই এগুলো যেন বিশেষ করে শানদেওয়া।
আনা প্রত্যয়টা দেখো : বাবুআনা বিবিআনা সাহেবিআনা নবাবিআনা মুরুব্বিআনা গরিবিআনা। বলা বাহুল্য এর ভাবখানা একেবারেই ভালো নয়। ঐ যে ‘গরিবিআনা’ শব্দটা বলা হয়েছে ওর মধ্যেও কপট অহংকারের ভাণ আছে। যদি বলা যায় ‘সাধুআনা’ তা হলে বুঝতে হবে সেটা সত্যিকার সাধুত্ব নয়।
এই জাতের আরএকটা প্রত্যয় আছে গিরি। তার সঙ্গে প্রায় ‘ফলাতে’ কথার যোগ হয় : বাবুগিরি গুরুগিরি সাধুগিরি দাতাগিরি। এতে ভাণ করা মিথ্যে অহংকার করা বোঝায়।
আরও একটা প্রত্যয় দেখা যাক অনি বা আনি : বকুনি ধমকানি ছিঁচ্‌কাঁদুনি শাসানি হাঁপানি নাকানিচোপানিচোবানি  জ্বলুনি  কাঁপুনি  মুখবাঁকানি  খ্যাঁকানি  লোকহাসানি  ফোঁপানি  গ্যাঙানি  ভ্যাঙানি  ঘ্যাঙানি খিঁচুনি ছট্‌ফটানি কুট্‌কুটুনি ফোস্‌ফোঁসানি। এর সবগুলিই গালদেওয়া শব্দ নয় কিন্তু অপ্রিয়। হাসিটা তো ভালো জিনিস কিন্তু আনি প্রত্য দিয়ে হল ‘লোকহাসানি’ হাসির গুণটা গেল বিগড়িয়ে। ছাঁকুনি নিড়ুনি বিনুনি চাটনি শব্দ বস্তুবাচক সেইজন্যে তাদের মধ্যে নিন্দার ঝাঁজ প্রবেশ করতে পারে নি।
ইয়া [ বিকারে ‘এ’ ] প্রত্যয়টা যখন বস্তুসূচক না হয়ে ভাবসূচক হয় তখন তার ইঙ্গিতে কোথাও সুখের বা শ্রদ্ধার আভাস পাব না। যেমন : নড়্‌বড়ে নিড়্‌বিড়ে খিট্‌খিটে কট্‌মটে টন্‌টনে কন্‌কনে মিন্‌মিনে প্যান্‌পেনে ঘ্যান্‌ঘেনে  ভ্যাজ্‌ভেজে  ভ্যাদ্‌ভেদে  ম্যাজ্‌মেজে  ম্যাড়্‌মেড়ে  জব্‌জবে  খস্‌খসে  জ্যাল্‌জেলে।  সামান্য  কয়েকটা ব্যতিক্রম আছে ‘জ্বল্‌জ্বলে’ ‘টুক্‌টুকে’ সংখ্যা বেশি নয়।
এবার দেখা যাক উআ’র বিকারে ‘ও’ প্রত্যয় : ঘেয়ো বেতো জ্বোরো নুলো টেকো জেঁকো গুঁফো কুনো বুনো পেঁকো  ফোতো  (বাবু)  রোথো  খেলো  ভেতো  খেগো  (পোকায়)।  এগুলোও  সুবিধের  নয়  হয়  তুচ্ছ  নয় পীড়াকর। ভাত যে খায় সে নিন্দনীয় নয় কিন্তু কাউকে যদি বলি ‘ভেতো’ তবে তাকে সম্মান করা হয় না। জীবমাত্রই খাদ্যপদার্থ ব্যবহার করে সেটা দোষের নয় কিন্তু কোনোএকটা খাদ্যের সম্পর্কে কাউকে যদি বলা হয় ‘খেগো’ তা হলে বুঝতে হবে সেই খাদ্য সম্বন্ধে অবজ্ঞার কারণ আছে। যথাস্থানে যথাপরিমাণে জল উপাদেয় কিন্তু যাকে বলি ‘জোলো’ তার মূল্য বা স্বাদের সম্বন্ধে অপবাদ দেওয়া হয়।
মন্দত্ব  বোঝাতে  সংস্কৃতে  দুঃ  বলে  একটা  উপসর্গ  আছে  কু’ও  যোগ  করা  যায়।  কিন্তু  বাংলায়  এই প্রত্যয়গুলোতে যে কুৎসাবিশিষ্ট অবমাননা আছে অন্য কোনো ভাষায় বোধ হয় তা পাওয়া যায় না।
এবার স্ত্রীলিঙ্গ প্রত্যয়ের আলোচনা করে প্রত্যয়ের পালা শেষ করা যাক।
খাপছাড়াভাবে সংস্কৃতের অনুসরণে নী ও ঈ প্রত্যয়ের যোগে স্ত্রীলিঙ্গ বোঝাবার রীতি বাংলায় আছে কিন্তু তাকে  নিয়ম  বলা  চলে  না।  সংস্কৃত  ব্যাকরণকেও  মেনে  চলবার  অভ্যেস  তার  নেই।  সংস্কৃতে  ব্যাঘ্রের  স্ত্রী ‘ব্যাঘ্রী’  বাংলায়  সে  ‘বাঘিনী’।  সংস্কৃতে  ‘সিংহী’ই  স্ত্রীজাতীয়  সিংহ  বাংলায়  সে  ‘সিংহিনী’।  আকারযুক্ত স্ত্রীবাচক শব্দ সংস্কৃত থেকে বাংলা ধার নিয়েছে যেমন ‘লতা’ কিন্তু স্ত্রীলিঙ্গে আ প্রত্যয় বাংলায় নেই সংস্কৃতে আছে জানি এত বেশি জানি  যে আকারান্ত শব্দ দেখবামাত্র তাকে নারীশ্রেণীয় বলে সন্দেহ করি। বাংলাদেশের মেয়েদের ‘সবিতা’ নাম দেখে প্রায়ই আশঙ্কা হয় ‘পিতা’কে পাছে কেউ এই নিয়মে মাতা বলে গণ্য করে।  মেয়েদের  নামে  ‘চন্দ্রমা’  শব্দেরও  ব্যবহার  দেখেছি  আর  মনে  পড়ছে  কোনো  দুর্যোগে  ভগবান  চন্দ্রমা স্ত্রীছদ্মবেশে বাঙালির ঘরেও দেখা দিয়েছেন বাঙালির কাব্যেও অবতীর্ণ হয়েছেন। এ দিকে ‘নীলিমা’ ‘তনিমা’ প্রভৃতি  পুংলিঙ্গ  শব্দ  আকারের  টানে


    
    

    
    
    

  

