

  
    মানুষের ধর্ম  দুই৬
                
    
    








  
  

        

      রবীন্দ্র রচনাবলী (:)
    
 
    
    মানুষের ধর্ম  দুই৬
    
    
    দুই

ধর্মসম্বন্ধীয় সবকিছুকেই আমরা নিত্য বলে ধরে নিয়েছি। ভুলে যাই যে ধর্মের নিত্য আদর্শকে শ্রদ্ধা করি বলেই ধর্মমতকেও নিত্য বলে স্বীকার করতে হবে এমন কথা বলা চলে না। ভৌতিক বিজ্ঞানের মূলে নিত্য সত্য আছে বলেই বৈজ্ঞানিক মতমাত্রই নিত্য এমন গোঁড়ামির কথা যদি বলি তা হলে আজও বলতে হবে সূর্যই পৃথিবীকে প্রদক্ষিণ করছে। ধর্ম সম্বন্ধে সাধারণত এই ভুলই ঘটে সম্প্রদায় আপন মতকেই বলে ধর্ম আর ধর্মকেই করে আঘাত। তার পরে যে বিবাদ যে নির্দয়তা যে বুদ্ধিবিচারহীন অন্ধসংস্কারের প্রবর্তন হয় মানুষের জীবনে আরকোনো বিভাগে তার তুলনাই পাওয়া যায় না। 
এ কথা মানতে হবে ভুল মত মানুষেরই আছে জন্তুর নেই। আদিম কাল থেকে আজ পর্যন্ত ভুল মতবাদের উদ্ভব হচ্ছে যেহেতু মানুষের একটা দুনির্বার সমগ্রতার বোধ আছে। কোনোএকটা তথ্য যখন স্বতন্ত্রভাবে বিচ্ছিন্নভাবে তার সামনে আসে তখন তাকেই সম্যক্‌ বলে সে স্বীকার করে নিতে পারে না। তাকে পূর্ণ করবার আগ্রহে কল্পনার আশ্রয় নেয়। সেই কল্পনা প্রকৃতিভেদে মূঢ় বা প্রাজ্ঞ সুন্দর বা কুৎসিত নিষ্ঠুর বা সকরুণ নানাপ্রকার হতে পারে। কিন্তু মূল কথাটা হচ্ছে তার এই বিশ্বাস যে প্রত্যক্ষ বিচ্ছিন্নতাকে পরিপূর্ণ করে আছে অপ্রত্যক্ষ নিখিলতার সত্য। সমগ্রকে উপলব্ধি করবার যে প্রেরণা আছে তার মনে সেই তার ভূমার বোধ। 
মানুষ অন্তরে বাহিরে অনুভব করে সে আছে একটি নিখিলের মধ্যে। সেই নিখিলের সঙ্গে সচেতন সচেষ্ট যোগসাধনের দ্বারাই সে আপনাকে সত্য করে জানতে থাকে। বাহিরের যোগে তার সমৃদ্ধি ভিতরের যোগে তার সার্থকতা। 
আমাদের ভৌতিক দেহ স্বতন্ত্র পদার্থ নয়। পৃথিবীর মাটি জল বাতাস উত্তাপ পৃথিবীর ওজন আয়তন গতি সমস্তের সঙ্গে সামঞ্জস্যে এই শরীর কোথাও তার সঙ্গে এর একান্ত ছেদ নেই। বলা যেতে পারে পৃথিবী মানুষের পরম দেহ সাধনার দ্বারা যোগবিস্তারের দ্বারা এই বিরাটকে মানুষ আপন করে তুলছে বড়ো দেহের মধ্যে ছোটো দেহকে প্রসারিত করছে বিশ্বভৌতিক শক্তিকে আয়ত্ত করে পরিমিত দেহের কর্মশক্তিকে পরিপূর্ণ করেছে চোখ স্পষ্টতর করে দেখছে সুদূরস্থ মহীয়ান ও নিকটস্থ কনীয়ানকে দুই হাত পাচ্ছে বহুসহস্র হাতের শক্তি দেশের দূরত্ব সংকীর্ণ হয়ে আমাদের দেহের নিকটবর্তী হচ্ছে। একদিন সমস্ত ভৌতিক শক্তি দেহশক্তির পরিশিষ্ট হয়ে উঠবে মানুষের এই সংকল্প। 

সর্বতঃ পাণিপাদন্তং সর্বতোহক্ষিশিরোমুখম্‌
সর্বতঃ শ্রুতিমল্লোঁকে সর্বমাবৃত্য তিষ্ঠতি। 
এই বাণীকে নিজের মধ্যে সার্থক করবে –সেই স্পর্ধা নিয়ে মানুষ অগ্রসর। একেবারে নতুনকিছু উদ্ভাবন করবে তা নয় নিজের দেহশক্তির সঙ্গে বিরাট ভৌতিক শক্তির সংযোগকে উত্তরতর করে তুলবে। 
মনে করা যাক সবই হল ভৌতিক শক্তির পূর্ণতাই ঘটল। তবু কি মানুষ বলতে ছাড়বে ‘ততঃ কিম্‌’। রামায়ণে বর্ণিত দশাননের শরীরে মানবের স্বভাবসিদ্ধ দেহশক্তি বহুগুণিত হয়েছিল দশ দিক থেকে আহরিত 
ঐশ্বর্যে পূর্ণ হয়েছিল স্বর্ণলঙ্কাপুরী। কিন্তু মহাকাব্যে শেষ জায়গাটা সে পেল না। তার পরাভব হল রামচন্দ্রের কাছে। অর্থাৎ বাহিরে যে দরিদ্র আত্মায় যে ঐশ্বর্যবান তার কাছে। সংসারে এই পরাভব আমরা যে সর্বদা প্রত্যক্ষ করে থাকি তা নয় অনেক সময়ে তার বিপরীত দেখি তবু আশ্চর্যের বিষয় এই যে মানুষ একে পরাভব বলে। মানুষের আরএকটা গূঢ় জগৎ আছে সেইখানেই এই পরাভবের অর্থ পাওয়া যায়। সেই হল তার আত্মার জগৎ। 
আপন সত্তার পরিচয়ে মানুষের ভাষায় দুটি নাম আছে। একটি অহং আরএকটি আত্মা। প্রদীপের সঙ্গে একটিকে তুলনা করা যায় আরএকটিকে শিখার সঙ্গে। প্রদীপ আপনার তেল সংগ্রহ করে। আপনার উপাদান নিয়ে প্রদীপের বাজারদর কোনোটার দর সোনার কোনোটার মাটির। শিখা আপনাকেই প্রকাশ করে এবং তারই প্রকাশে আরসমস্তও প্রকাশিত। প্রদীপের সীমাকে উত্তীর্ণ


    
    

    
    
    

  

