

  
    মানসী - আগন্তুক, ১
                
    
    








  
  

        

      রবীন্দ্র রচনাবলী (://.-..)
    
 -->
    
    মানসী - আগন্তুক, ১
    
    
    আগন্তুক

ওগো সুখী প্রাণ, তোমাদের এই
&;&;&;&; ভব-উৎসব-ঘরে
অচেনা অজানা পাগল অতিথি
&;&;&;&; এসেছিল ক্ষণতরে।
ক্ষণেকের তরে বিস্ময়-ভরে
&;&;&;&; চেয়েছিল চারি দিকে
বেদনা-বাসনা-ব্যাকুলতা-ভরা
&;&;&;&; তৃষাতুর অনিমিখে।
উৎসববেশ ছিল না তাহার,
&;&;&;&; কন্ঠে ছিল না মালা,
কেশপাশ দিয়ে বাহিরিতেছিল
&;&;&;&; দীপ্ত অনলজ্বালা।
তোমাদের হাসি তোমাদের গান
&;&;&;&; থেমে গেল তারে দেখে—
শুধালে না কেহ পরিচয় তার,
&;&;&;&; বসালে না কেহ ডেকে।
কী বলিতে গিয়ে বলিল না আর,
&;&;&;&; দাঁড়ায়ে রহিল দ্বারে—
দীপালোক হতে বাহিরিয়া গেল
&;&;&;&; বাহির-অন্ধকারে।
তার পরে কেহ জান কি তোমরা
&;&;&;&; কী হইল তার শেষে?
কোন্‌ দেশ হতে এসে চলে গেল
&;&;&;&; কোন্‌ গৃহহীন দেশে?




    
    

    
    
    

  

