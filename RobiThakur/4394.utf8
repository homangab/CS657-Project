

  
    নটরাজ- শরৎ, ২২
                
    
    








  
  

        

      রবীন্দ্র রচনাবলী (://.-..)
    
 -->
    
    নটরাজ- শরৎ, ২২
    
    
    নটরাজ


যূথীগুলি সকরুণ গন্ধে 

  আজি তারে বন্দে , 

নীপবন মর্মর ছন্দে 

  জাগে তার স্তবনে । 

শ্যামঘন তমালের কুঞ্জে 

  পল্লবপুঞ্জে । 

আজি শেষ মল্লারে গুঞ্জে 

  বিচ্ছেদগীতিকা , 

আজি মেঘ বর্ষণরিক্ত 

  নিঃশেষবিত্ত , 

দিল করি শেষ অভিষিক্ত 

  কিংশুকবীথিকা । 

&; 


শরৎ
ধ্বনিল গগনে আকাশ-বাণীর বীন , 

  শিশির-বাতাসে দূরে দূরে ডাক দিল কে ? 

আয় সুলগনে , আজ পথিকের দিন , 

  এঁকে নে ললাট জয়যাত্রার তিলকে । 
  
    গেল খুলি গেল মেঘের ছায়ার দ্বার , 
    দিকে দিকে ঘোচে কালো আবরণভার , 
    তরুণ আলোক মুকুট পরেছে তার , 
    
      বিজয়শঙ্খ বেজে ওঠে তাই ত্রিলোকে । 
    
  

শরৎ এনেছে অপরূপ রূপকথা 

  নিত্যকালের বালকবীরের মানসে । 

নবীন রক্তে জাগায় চঞ্চলতা , 

  বলে ,— চলো চলো , অশ্ব তোমার আনো'সে 
  
    ধেয়ে যেতে হবে দুস্তর প্রান্তরে , 
    বন্দিনী কোন্‌ রাজকন্যার তরে , 
    মায়াজাল ভেদি চলো সে রুদ্ধ ঘরে , 
    
      লও কার্মুক , দানবের বুক হানো ' সে । 
    
  



    
    

    
    
    

  

