

  
    ক্ষণিকা  কবি ২
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  কবি ২
    
    
    ক্ষণিকা 
ঠিক যে কোথায় হাসতে হবে 

একেক সময় দিব্যি বুঝে । 
সামনে যখন অন্ন থাকে 

 থাকে না সে অন্যমনে  
সঙ্গীদলের সাড়া পেলে 

রয় না বসে ঘরের কোণে । 
বন্ধুরা কয় ‘ লোকটা রসিক'  

কয় কি তারা মিথ্যামিথ্যি ? 
শত্রুরা কয় ‘ লোকটা হাল্কা'  

কিছু কি তার নাইকো ভিত্তি ? 
 

কাব্য দেখে যেমন ভাব 


কবি তেমন নয় গো । 

চাঁদের পানে চক্ষু তুলে 

রয় না পড়ে নদীর কূলে  

গভীর দুঃখ ইত্যাদি সব 

মনের সুখেই বয় গো । 
 
সুখে আছি লিখতে গেলে 


লোকে বলে  ‘ প্রাণটা ক্ষুদ্র  
আশাটা এর নয়কো বিরাট  

পিপাসা এর নয়কো রুদ্র । ' 
পাঠকদলে তুচ্ছ করে  

অনেক কথা বলে কঠোর— 
বলে  ‘ একটু হেসে  খেলেই 

ভরে যায় এর মনের জঠর । ' 
কবিরে তাই ছন্দে বন্ধে 

বানাতে হয় দুখের দলিল । 
মিথ্যা যদি হয় সে তবু 

ফেলো পাঠক চোখের সলিল । 
তাহার পরে আশিস কোরো 

রুদ্ধকণ্ঠে ক্ষুব্ধবুকে  

    
    

    
    
    

  

