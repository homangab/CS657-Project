

  
    কড়ি ও কোমল  প্রাণ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  প্রাণ১
    
    
    প্রাণ

মরিতে চাহি না আমি সুন্দর ভুবনে  
মানবের মাঝে আমি বাঁচিবারে চাই । 
এই সূর্যকরে এই পুষ্পিত কাননে 
জীবন্ত হৃদয়  মাঝে যদি স্থান পাই । 
ধরায় প্রাণের খেলা চিরতরঙ্গিত  
বিরহ মিলন কত হাসি  অশ্রু  ময়  
মানবের সুখে দুঃখে গাঁথিয়া সংগীত 
যদি গো রচিতে পারি অমর  আলয় । 
তা যদি না পারি তবে বাঁচি যত কাল 
তোমাদেরি মাঝখানে লভি যেন ঠাঁই  
তোমরা তুলিবে বলে সকাল বিকাল 
নব নব সংগীতের কুসুম ফুটাই । 
হাসিমুখে নিয়ো ফুল  তার পরে হায় 
ফেলে দিয়ো ফুল  যদি সে ফুল শুকায় । 

    
    

    
    
    

  

