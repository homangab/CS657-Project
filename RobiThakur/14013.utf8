

  
    বীথিকা ছায়াছবি ২
                
    
    








  
  

        

      রবীন্দ্র রচনাবলী (:)
    
 
    
    বীথিকা ছায়াছবি ২
    
    
    বীথিকা


ভীরু সে মেয়ে কখন এসে 

নীরব পায়ে দুয়ার ঘেঁষে 
দাঁড়ায়ে আছে খাতা ও বহি হাতে । 
 

করিনু পাঠ শুরু । 
কপোল তার ঈষৎ রাঙা  
গলাটি আজ কেমন ভাঙা  
বক্ষ বুঝি করিছে দুরু দুরু । 

কেবলি যায় ভুলে  
অন্যমনে রয়েছে যেন 

বইয়ের পাতা খুলে । 
কহিনু তারে  আজকে পড়া থাক । 
 সে শুধু মুখে তুলিয়া
আঁখি 

চাহিল নির্বাক । 
 
তুচ্ছ এই ঘটনাটুকু  

ভাবি নি ফিরে তারে । 
গিয়েছে তার ছায়ামূরতি 

কালের খেয়াপারে । 
স্তব্ধ আজি বাদলবেলা  

নদীতে নাহি ঢেউ  
অলস মণে বসিয়া আছি 

ঘরেতে নেই কেউ । 
হঠাৎ দেখি চিত্রপটে চেয়ে  

সেই  যে ভীরু মেয়ে 
মনের কোণে কখন গেছে আঁকি 

অবর্ষিত অশ্রুভরা 

ডাগর দুটি আঁখি । 





    
    

    
    
    

  

