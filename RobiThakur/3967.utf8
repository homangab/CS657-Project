

  
    যোগাযোগ চতুর্থ অঙ্কপরের দৃশ্য ৭৫
                
    
    








  
  

        

      রবীন্দ্র রচনাবলী (:)
    
 
    
    যোগাযোগ চতুর্থ অঙ্কপরের দৃশ্য ৭৫
    
    
    যোগাযোগ

মধুসূদন । ওইটি তো পারব না । আগেই তো বলেছি  খাওয়াদাওয়া সম্বন্ধে খুব ধরকাট করেই চলতে হয় । 
বিপ্রদাস । পিসিমাকে বলো গে  ওঁর শরীর ভালো নেই  খেতে পারবেন না । 
[ ভৃত্যের প্রস্থান 
 
কুমুদিনীর প্রবেশ 
 
কুমুদিনী । দাদার শরীর ক্লান্ত  ওঁকে বেশি কথা কওয়াতে ডাক্তারের মানা । তোমার যদি কিছু বলবার থাকে আমাকে বলো । বলো কী বলবার আছে । 
মধুসূদন । যাবে না বাড়িতে ? 
কুমুদিনী । না । 
মধুসূদন । সেকি কথা 
কুমুদিনী । আমাকে তোমার তো দরকার নেই । 
মধুসূদন । কীযে বল তার ঠিক নেই । দরকার নেই তো কী ? শূন্য ঘর কি ভালো লাগে ? 
কুমুদিনী । আমি যাব না । 
মধুসূদন । মানে কী ? বাড়ির বউ বাড়িতে যাবে না — 
কুমুদিনী । না । 
মধুসূদন । কী যাবে না যেতেই হবে । জান পুলিস ডেকে তোমাকে নিয়ে যেতে পারি ঘাড়ে ধরে ‘ না ' বললেই হল 
গর্জন করে 
দাদার স্কুলে নুরনগরী কায়দা শিক্ষা আবার আরম্ভ হয়েছে ? 
কুমুদিনী । চুপ করো  অমন চেঁচিয়ে কথা কোয়ো না । 
মধুসূদন । কেন ? তোমার দাদাকে সামলে কথা কইতে হবে নাকি ? জান এই মুহূর্তে ওকে পথে বার করতে পারি । 
 
উঠে দাঁড়িয়ে 
 
বিপ্রদাস । আর নয়  তুমি চলে যাও । 
মধুসূদন । মনে থাকবে তোমার এই আস্পর্ধা তোমার নুরনগরের নুর মুড়িয়ে দেব  তবে আমার নাম মধুসূদন । 
[ প্রস্থান 
 
ক্ষেমাপিসির প্রবেশ 
 
ক্ষেমাপিসি । আজ কি খেতে হবে না কুমু ? বেলা যে অনেক হল । 
বিপ্রদাস । কুমু  যা  খেতে যা । — তোর কালুদাদাকে পাঠিয়ে দে । 


    
    

    
    
    

  

