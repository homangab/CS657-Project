

  
    ফাল্গুনী দ্বিতীয় দৃশ্য ৩১
                
    
    








  
  

        

      রবীন্দ্র রচনাবলী (:)
    
 
    
    ফাল্গুনী দ্বিতীয় দৃশ্য ৩১
    
    
    ফাল্গুনী

সে আমাদের পথে বের করে দিয়ে নিজে সরে দাঁড়ায় । 
কোটাল । এ তার কেমনতরো সর্দারি । 
চন্দ্রহাস । সর্দারি করে না বলেই তাকে সর্দার করেছি । 
কোটাল । দিব্যি সহজ কাজটি তো সে পেয়েছে । 
চন্দ্রহাস । না ভাই  সর্দারি করা সহজ  সর্দার হওয়া সহজ নয় । 
গান 

জন্ম মোদের ত্র্যহস্পর্শে 

সকল অনাসৃষ্টি । 

ছুটি নিলেন বৃহস্পতি  

রইল শনির দৃষ্টি । 

অযাত্রাতে নৌকো ভাসা  
রাখি নে ভাই ফলের আশা  
আমাদের আর নাই যে গতি 

ভেসেই চলা বৈ ॥ 


দাদা  চলো তবে  বেরিয়ে পড়ি । 
কোটাল । না না ঠাকুর  ওদের সঙ্গে কোথায় মরতে যাবে । 
মাঝি । তুমি আমাদের শোলোক শোনাও  পাড়ার মানুষ সব এল বলে । এসব কথা শোনা ভালো । 
দাদা । না ভাই  এখান থেকে আমি নড়ছি নে । 
তা হলে আমরা নড়ি । পাড়ার মানুষ আমাদের সইতে পারে না । 
পাড়াকে আমরা নাড়া দিই  পাড়া আমাদের তাড়া দেয় । 
ঐ যে চৌপদীর গন্ধ পেয়েছে  মউমাছির গুঞ্জন শোনা যাচ্ছে । 
পাড়ার লোক । ওরে মাঝির এখানে পাঠ হবে । 
কে গো । তোমরাই পাঠ করবে নাকি । 
আমরা অন্য অনেক অসহ্য উৎপাত করি কিন্তু পাঠ করি নে । 
ঐ পুণ্যের জোরেই আমরা রক্ষা পাব । 
পাড়ার লোক । এরা বলে কী রে । হেঁয়ালি নাকি । 
চন্দ্রহাস । আমরা যা নিজে বুঝি তাই বলি  হঠাৎ হেঁয়ালি বলে ভ্রম হয় । আর তোমরা যা খুবই বোঝ দাদা তাই তোমাদের বুঝিয়ে বলবে  হঠাৎ গভীর জ্ঞানের কথা বলে মনে হবে । 
একজন বালকের প্রবেশ 
বালক । আমি পারলুম না । কিছুতে তাকে ধরতে পারলুম না । 
কাকে ভাই । 


    
    

    
    
    

  

