

  
    পরিশিষ্ট২৮
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট২৮
    
    
    পরিশিষ্ট
	লেখিকা একটি অতিশয় রোমহর্ষণ ঘটনার উল্লেখ করিয়াছেন । জেনাবের যখন দশ বৎসর বয়স তখন তাহার বাপ তাহাকে হীরা জহরতে জড়িত করিয়া পুত্তলিবেশে আপনার চেয়ে বয়সে ও ধনে সম্ভ্রমে বড়ো একটি বৃদ্ধ স্বামীর হস্তে সমর্পণ করিলেন । একবার স্বামীগৃহে পদার্পণ করিলে বাপমায়ের সহিত সাক্ষাৎ বহু সাধনায় ঘটে বিশেষত যখন তাঁহারা কুলে মানে স্বামীর অপেক্ষা ছোটো । জেনাব দুই ছেলের মা হইল তথাপি বাপের সহিত একবার দেখা হইল না । নানা উপদ্রবে পাগলের মতো হইয়া একদিন সে দাসীর ছদ্মবেশে পলাইয়া পিতার চরণে গিয়া উপস্থিত হইল । কাঁদিয়া বলিল “বাবা আমাকে মারিয়া ফেলো কিন্তু শ্বশুরবাড়ি পাঠাইয়ো না ।” ইহার পর তাহার প্রাণসংশয় পীড়া উপস্থিত হইল । তাহার অবস্থা ও আকৃতি দেখিয়া বাপের মনে বড়ো আঘাত লাগিল । বাপ জামাতাকে বলিয়া পাঠাইলেন “কন্যার প্রাপ্য হিসাবে এক পয়সাও চাহি না বরঞ্চ তুমি যদি কিছু চাও তো দিতে প্রস্তুত আছি তুমি তোমার স্ত্রীকে মুসলমান বিধি অনুসারে পরিত্যাগ করো ।” সে কহিল “এতো বড়ো কথা  আমার অন্তঃপুরে হস্তক্ষেপ  মশাল্লা  এত সহজে যদি সে নিষ্কৃতি পায় তবে যে আমার দাড়িকে সকলে উপহাস করিবে ।”
	তাহার রকমসকম দেখিয়া দূতেরা বাপকে আসিয়া কহিল “যেরকম গতিক দেখিতেছি তোমার মেয়েকে একবার হাতে পাইলেই বিষম বিপদ ঘটাইবে।” বাপ বহু্যত্নে কন্যাকে লুকাইয়া রাখিলেন।
	বলিতে হৃৎকম্প হয় পাষণ্ড স্বামী নিজ়ের অপোগণ্ড বালক দুটিকে ঘাড় মটকাইয়া বধ করিয়া তাহাদের সদ্যমৃত দেহ স্ত্রীর নিকট উপহারস্বরূপ পাঠাইয়া দিল ।
	মা কেবল একবার আর্তস্বরে চীৎকার করিয়া আর মাথা তুলিল না দুইচারি দিনেই দুঃখের জীবন শেষ করিল ।
	এরূপ অমানুষিক ঘটনা জাতীয় চরিত্রসূ্চক দৃষ্টান্তস্বরূপে উল্লেখ করা লেখিকার পক্ষে ন্যায়সংগত হইয়াছে বলিতে পারি না কিন্তু ইহা নিশ্চয় যে একীকরণের মাহাত্ম্য সম্বন্ধে যিনিই যত বড়ো বড়ো কথা বলুন মানুষের প্রতি মানুষের অধিকারের একটা সীমা আছে  পৃথিবীর প্রাচ্য প্রদেশে স্ত্রীর প্রতি স্বামীর অধিকার সেই সীমা এতদূর অতিক্রম করিয়াছে যে আধ্যাত্মিকতার দোহাই দিয়া কতকগুলো আগড়মবাগড়ম বকিয়া আমাদিগকে কেবল কথার ছলে লজ্জা নিবারণ করিতে হইতেছে ।

প্রাচ্য সমাজ
কোনো ইংরেজ মহিলা মুসলমান স্ত্রীলোকদের দুরবস্থা বর্ণনা করিয়া নাইনটিন্থ সেঞ্চুরিতে যে প্রবন্ধ লিখিয়াছেন আমরা পূর্ব সংখ্যায় তাহার সারমর্ম প্রকাশ করিয়াছি ।১ গত সেপ্টেম্বরের পত্রিকায় অনরেবল জস্টিস আমির আলি তাহার জবাব দিয়াছেন।
	তিনি দেখাইতেছেন যে খৃস্টীয় ধর্মই যে য়ুরোপে স্ত্রীলোকদের অবস্থার উন্নতি সাধন করিয়াছে তাহা নহে ক্রমে ক্রমে জ্ঞান ও সভ্যতার বিকাশেই তাহারা বর্তমান উচ্চপদবী প্রাপ্ত হইয়াছে। খৃস্টীয় সমাজের প্রথম অবস্থায় স্ত্রীজাতি খৃস্টধর্মমণ্ডলীর চক্ষে নিতান্ত নিন্দিতভাবে ছিলেন । স্ত্রীলোকদের স্বাভাবিক দূষণীয়তা সম্বন্ধে চার্চের অধ্যক্ষগণ বিপরীত বিদ্বেষের সহিত মত প্রকাশ করিয়াছেন  খৃষ্টীয় সাধু টর্টলিয়ন স্ত্রীলোককে শয়তানের প্রবেশদ্বার নিষিদ্ধ বৃক্ষের ফলচৌর দিব্যধর্মপরিত্যাগিনী মনুষ্যরূপীঈশ্বরপ্রতিমাবিনাশিনী আখ্যা দিয়াছেন। এবং সেন্ট ক্রিসস্টম স্ত্রীলোককে প্রয়োজনীয় পাপ প্রকৃতির মায়াপাশ মনোহর বিপৎপাত গার্হস্থ্য সংকট সাংঘাতিক আকর্ষণ এবং সুচিক্কণ অকল্যাণ শব্দে অভিহিত করিয়াছেন। 


১	 মুসলমান মহিলাঃ সাধনা অগ্রহায়ণ ১২৯৮
	দ্রষ্টব্য : পূর্ববর্তী প্রবন্ধ
    
    

    
    
    

  

