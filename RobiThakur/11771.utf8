

  
    কড়ি ও কোমল - মথুরায় , ১
                
    
    








  
  

        

      রবীন্দ্র রচনাবলী (://.-..)
    
 -->
    
    কড়ি ও কোমল - মথুরায় , ১
    
    
    মথুরায়

বাঁশরি বাজাতে চাহি , বাঁশরি বাজিল কই ? 
বিহরিছে সমীরণ , কুহরিছে পিকগণ , 
মথুরায় উপবন কুসুমে সাজিল ওই । 
বাঁশরি বাজাতে চাহি , বাঁশরি বাজিল কই ? 
&; 
বিকচ বকুল ফুল দেখে যে হতেছে ভুল , 
কোথাকার অলিকুল গুঞ্জরে কোথায় ! 
এ নহে কি বৃন্দাবন ? কোথা সেই চন্দ্রানন ? 
ওই কি নূপুরধ্বনি বনপথে শুনা যায় ? 
একা আছি বনে বসি , পীত ধড়া পড়ে খসি , 
সোঙরি সে মুখশশী পরান মজিল সই । 
বাঁশরি বাজাতে চাহি , বাঁশরি বাজিল কই ? 
&; 
এক বার রাধে রাধে ডাক্‌ বাঁশি , মনোসাধে , 
আজি এ মধুর চাঁদে মধুর যামিনী ভায় । 
কোথা সে বিধুরা বালা , মলিন মালতীমালা , 
হৃদয়ে বিরহ - জ্বালা , এ নিশি পোহায় , হায় । 
কবি যে হল আকুল , এ কি রে বিধির ভুল , 
মথুরায় কেন ফুল ফুটেছে আজি লো সই ? 
বাঁশরি বাজাতে গিয়ে বাঁশরি বাজিল কই ? 


    
    

    
    
    

  

