

  
    স্ফুলিঙ্গ সংযোজন ৯
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ সংযোজন ৯
    
    
    স্ফুলিঙ্গ

২৬

 কণ্ঠে ভরি নাম নিল

গান নিল মীরা—
 কণ্ঠ হতে ফেলে দিল

মোতিমালা হীরা।
 মুখে বাণী শুনি না যে
 মনে মনে সুর বাজে

বাজে তার শিরা উপশিরা।
 শান্তি তার দেহেমনে
 শান্তি তার দু নয়নে—

একতারা সংগীতে অধীরা।

২৭

 কী সুর তুমি জাগালে উষা

কনকবীণাতারে—
 নবজীবনলহরী উঠে

সুপ্তিপারাবারে।

২৮

 কে জানে কার মুখের ছবি

কোথার থেকে ভেসে
 ঠেকল অনাহূত আমার

তুলির ডগায় এসে।
 সাইকোএনালিসিসযোগে

ইহার পরিচয়
 পণ্ডিতেরা জানেন স্পষ্ট—

আমার জানা নয়।




    
    

    
    
    

  

