

  
    দ্বিতীয় ভাগ ৪
                
    
    








  
  

        

      রবীন্দ্র রচনাবলী (:)
    
 
    
    দ্বিতীয় ভাগ ৪
    
    
    দ্বিতীয় ভাগ

শালিখরা সব মিছিমিছি
লাগিয়ে দেবে কিচিমিচি
কাঠবেড়ালি ল্যাজটি তুলে

  হাত থেকে ধান খাবে।
    




ষষ্ঠ পাঠ

উস্রি নদীর ঝর্না দেখতে যাব। দিনটা বড়ো বিশ্রী। শুনছ বজ্রের শব্দ? শ্রাবণ মাসের বাদ্‌লা। উস্রিতে বান নেমেছে। জলের স্রোত বড়ো দুরন্ত। অবিশ্রান্ত ছুটে চলেছে। অনন্ত এসো একসঙ্গে যাত্রা করা যাক। আমাদের দুদিন মাত্র ছুটি। কালেজের ছাত্রেরা গেছে ত্রিবেণী কেউ বা গেছে আত্রাই। সাঁত্রাগাছির কান্তি মিত্র যাবে আমাদের সঙ্গে উস্রির ঝর্নায়। শান্তা কি যেতে পারবে? সে হয়তো শ্রান্ত হয়ে পড়বে। পথে যদি জল নামে মিশ্রদের বাড়ি আশ্রয় নেব। সঙ্গে খাবার আছে তো? সন্দেশ আছে পান্তোয়া আছে বোঁদে আছে। আমাদের কান্ত চাকর শীঘ্র কিছু খেয়ে নিক্‌। তার খাবার আগ্রহ দেখি নে। সে ভোরের বেলায় পান্তা ভাত খেয়ে বেরিয়েছে। তার বোন ক্ষান্তমণি তাকে খাইয়ে দিলে।


সপ্তম পাঠ

শ্রীশকে বোলো তার শরীর যদি সুস্থ  থাকে সে যেন বসন্তর দোকানে যায়। সেখান থেকে খাস্তা কচুরি আনা চাই। আর কিছু পেস্তা বাদাম কিনে আনতে হবে। দোকানের রাস্তা সে জানে তো? বাজারে একটা আস্ত কাতলা মাছ যদি পায় নিয়ে আসে যেন। আর বস্তা থেকে গুন্তি ক’রে ত্রিশটা আলু আনা চাই। এবার আলু খুব সস্তা। একান্ত যদি না পাওয়া যায় কিছু ওল অনিয়ে নিয়ো। রাস্তায় রেঁধে খেতে হবে তার ব্যবস্থা করা দরকার। মনে রেখো— কড়া চাই খুন্তি চাই জলের পাত্র একটা নিয়ো। অত ব্যস্ত হয়েছ কেন। আস্তে আস্তে চলো ক্লান্ত হয়ে পড়বেযে।


আমিযে রোজ সকাল হ’লে
যাই শহরের দিকে চ’লে

   তমিজ মিঞার গোরুর গাড়ি চ’ড়ে
  

সকাল থেকে সারা দুপুর
ইঁট সাজিয়ে ইঁটের উপর

   খেয়ালমত দেয়াল তুলি গ’ড়ে।
  

সমস্ত দিন ছাতপিটুনী
গান গেয়ে ছাত পিটোয় শুনি

   অনেক নীচে চলচে গাড়ি ঘোড়া।
  

বাসনওয়ালা থালা বাজায়


    
    

    
    
    

  

