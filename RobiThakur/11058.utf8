

  
    চিত্রা - সিন্ধুপারে, ৫
                
    
    








  
  

        

      রবীন্দ্র রচনাবলী (://.-..)
    
 -->
    
    চিত্রা - সিন্ধুপারে, ৫
    
    
    চিত্রা

‘ এখানেও তুমি জীবনদেবতা! ' কহিনু নয়নজলে । 
সেই মধুমুখ , সেই মৃদুহাসি , সেই সুধাভরা আঁখি — 
চিরদিন মোরে হাসালো কাঁদালো , চিরদিন দিল ফাঁকি । 
খেলা করিয়াছে নিশিদিন মোর সব সুখে সব দুখে , 
এ অজানাপুরে দেখা দিল পুন সেই পরিচিত মুখে । 
অমল কোমল চরণকমলে চুমিনু বেদনাভরে — 
বাধা না মানিয়া ব্যাকুল অশ্রু পড়িতে লাগিল ঝরে । 
অপরূপ তানে ব্যথা দিয়ে প্রাণে বাজিতে লাগিল বাঁশি । 
বিজন বিপুল ভবনে রমণী হাসিতে লাগিল হাসি । 

    
    

    
    
    

  

