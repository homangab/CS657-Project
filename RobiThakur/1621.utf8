

  
    জাপান যাত্রী ৬ ২
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ৬ ২
    
    
    জাপান যাত্রী ৬

খুলে গেছে। বস্তু প্রায় কিছুই নেই কেবল আকৃতি কোনোটার সঙ্গে কোনোটার মিল নেই। নানা রকমের আকার–কেবল সোজা লাইন নেই। সোজা লাইনটা মানুষের হাতের কাজের। তার ঘরের দেওয়ালে তার কারখানাঘরের চিমনিতে মানুষের জয়স্তম্ভ একেবারে সোজা খাড়া। বাঁকা রেখা জীবনের রেখা মানুষ সহজে তাকে আয়ত্ত করতে পারে না। সোজা রেখা জড় রেখা সে সহজেই মানুষের শাসন মানে সে মানুষের বোঝা বয় মানুষের অত্যাচার সয়।
 যেমন আকৃতির হরির লুঠ তেমনি রঙের। রঙ যে কত রকম হতে পারে তার সীমা নেই। রঙের তান উঠছে তানের উপর তান তাদের মিলও যেমন তাদের অমিলও তেমনি তারা বিরুদ্ধ নয় অথচ বিচিত্র। রঙের সমারোহেও যেমন প্রকৃতির বিলাস রঙের শান্তিতেও তেমনি। সূর্যাস্তের মুহূর্তে পশ্চিম আকাশ যেখানে রঙের ঐশ্বর্য পাগলের মতো দুই হাতে বিনা প্রয়োজনে ছড়িয়ে দিচ্ছে সেও যেমন আশ্চর্য পূর্ব আকাশে যেখানে শান্তি এবং সংযম সেখানেও রঙের পেলবতা কোমলতা অপরিমেয় গভীরতা তেমনি আশ্চর্য। প্রকৃতির হাতে অপর্যাপ্তও যেমন মহৎ হতে পারে পর্যাপ্তও তেমনি। সূর্যাস্তে সূর্যোদয়ে প্রকৃতি আপনার ডাইনে বাঁয়ে একই কালে সেটা দেখিয়ে দেয় তার খেয়াল আর ধ্রুপদ একই সঙ্গে বাজতে থাকে অথচ কেউ কারও মহিমাকে আঘাত করে না।
 তার পরে রঙের আভায় আভায় জল যে কত বিচিত্র কথাই বলতে পারে তা কেমন করে বর্ণনা করব। সে তার জলতরঙ্গে রঙের যে গৎ বাজাতে থাকে তাতে সুরের চেয়ে শ্রুতি অসংখ্য। আকাশ যে সময়ে তার প্রশান্ত স্তব্ধতার উপর রঙের মহতোমহীয়ানকে দেখায় সমুদ্র সেইসময় তার ছোটো ছোটো লহরীর কম্পনে রঙের অণোরণীয়ানকে দেখাতে থাকে তখন আশ্চর্যের অন্ত পাওয়া যায় না।
 সমুদ্রআকাশের গীতিনাট্যলীলায় রুদ্রের প্রকাশ কী রকম দেখা গেছে সে পূর্বেই বলেছি। আবার কালও তিনি তাঁর ডমরু বাজিয়ে অট্টহাস্যে আরএক ভঙ্গিতে দেখা দিয়ে গেলেন। সকালে আকাশ জুড়ে নীল মেঘ এবং ধোঁয়ালো মেঘ স্তরে স্তরে পাকিয়ে পাকিয়ে ফুলে ফুলে উঠল। মুষলধারে বৃষ্টি। বিদ্যুৎ আমাদের জাহাজের চারদিকে তার তলোয়ার খেলিয়ে বেড়াতে লাগল। তার পিছনে পিছনে বজ্রের গর্জন। একটা বজ্র ঠিক আমাদের সামনে জলের উপর পড়ল জল থেকে একটা বাষ্পরেখা সাপের মতো ফোঁস করে উঠল। আরএকটা বজ্র পড়ল আমাদের সামনেকার মাস্তুলে। রুদ্র যেন সুইট্‌জার্‌ল্যাণ্ডের ইতিহাসবিশ্রুত বীর উইলিয়ম টেলের মতো তাঁর অদ্ভুত ধনুর্বিদ্যার পরিচয় দিয়ে গেলেন মাস্তুলের ডগাটায় তাঁর বাণ লাগল আমাদের স্পর্শ করল না। এই ঝড়ে আমাদের সঙ্গী আরএকটা জাহাজের প্রধান মাস্তুল বজ্রে বিদীর্ণ হয়েছে শুনলুম। মানুষ যে বাঁচে এই আশ্চর্য।


    
    

    
    
    

  

