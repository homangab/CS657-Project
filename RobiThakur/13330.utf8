

  
    উৎসর্গ  ৩২
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ৩২
    
    
    ৩২
যদি ইচ্ছা কর তবে কটাক্ষে হে নারী  
কবির বিচিত্র গান নিতে পার কাড়ি 
আপন চরণপ্রান্তে  তুমি মুগ্ধচিতে 
মগ্ন আছ আপনার গৃহের সংগীতে । 
স্তবে তব নাহি কান  তাই স্তব করি  
তাই আমি ভক্ত তব  অনিন্দ্যসুন্দরী । 
ভুবন তোমারে পূজে  জেনেও জান না  
ভক্তদাসীসম তুমি কর আরাধনা 
খ্যাতিহীন প্রিয়জনে । রাজমহিমারে 
যে করপরশে তব পার ' করিবারে 
দ্বিগুণ মহিমান্বিত  সে সুন্দর করে 
ধূলি ঝাঁট দাও তুমি আপনার ঘরে । 
সেই তো মহিমা তব  সেই তো গরিমা — 
সকল মাধুর্য চেয়ে তারি মধুরিমা । 


    
    

    
    
    

  

