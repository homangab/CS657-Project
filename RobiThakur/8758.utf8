

  
    বাংলাভাষাপরিচয় ৩২
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ৩২
    
    
    বাংলাভাষাপরিচয় ৩

চোখদুটো এত বড়ো করে সে বললে ‘আপনি কি জানেন না তিনপাঁচে পনেরো?’ আমি বললুম ‘কেমন করে  জানব  বলো  সব  তিনই  কি  এক  মাপের।  তিনটে  হাতিকে  পাঁচগুণ  করলেও  পনেরো  তিনটে টিকটিকিকেও?’  শুনে  তার  মনে  বিষম  ধিক্কার  উপস্থিত  হল  বললে  ‘তিন  যে  তিনটে  একক  হাতিটিকটিকির কথা তোলেন কেন।’ শুনে আমার আশ্চর্য বোধ হল। যে একক সরুও নয় মোটাও নয় ভারিও নয় হাল্কাও নয় যে আছে কেবল ভাষা আঁকড়িয়ে সেই নির্গুণ একক ওর কাছে এত সহজ হয়ে গেছে যে আস্ত হাতিটিকটিকিকেও বাদ দিয়ে ফেলতে তার বাধে না। এই তো ভাষার গুণ।
 ‘সাদা’ কথাটাও এইরকম সৃষ্টিছাড়া। সে একটা বিশেষণ বিশেষ্য নইলে একেবারে নিরর্থক। সাদা বস্তু থেকে তাকে ছাড়িয়ে নিলে জগতে কোথাও তাকে রাখবার জায়গা পাওয়া যায় না এক ঐ ভাষার শব্দটাতে ছাড়া। এই তো গেল গুণের কথা এখন বস্তুর কথা।
মনে আছে আমার বয়স যখন অল্প আমার একজন মাস্টার বলেছিলেন এই টেবিলের গুণগুলি সব বাদ দিলে হয়ে যাবে শূন্য। শুনে মন মানতেই চাইল না। টেবিলের গায়ে যেমন বার্নিশ লাগানো হয় তেমনি টেবিলের সঙ্গে তার গুণগুলো লেগে থাকে এই রকমের একটা ধারণা বোধ করি আমার মনে ছিল। যেন টেবিলটাকে বাদ দিতে গেলে মুটে ডাকার দরকার কিন্তু গুণগুলো ধুয়ে মুছে ফেলা সহজ। সেদিন এই কথা নিয়েক হাঁ করে অনেকক্ষণ  ভেবেছিলুম।  অথচ  মানুষের  ভাষা  গুণহীনকে  নিয়ে  অনেক  বড়ো  বড়ো  কারবার  করেছে।  একাট দৃষ্টান্ত দিই।
আমাদের  ভাষায়  একটা  সরকারি  শব্দ  আছে  ‘পদার্থ’।  বলা  বাহুল্য  জগতে  পদার্থ  বলে  কোনো  জিনিস নেই  জল  মাটি  পাথর  লোহা  আছে।  এমনতরো  অনির্দিষ্ট  ভাবনাকে  মানুষ  তার  ভাষায়  বাঁধে  কেন।  জরুরি দরকার আছে বলেই বাঁধে।
বিজ্ঞানের গোড়াতেই এ কথাটা বলা চাই যে পদার্থ মাত্রই কিছু না কিছু জায়গা জোড়ে। ঐ একটা শব্দ দিয়ে কোটি কোটি শব্দ বাঁচানো গেল। অভ্যাস হয়ে গেছে বলে এ সৃষ্টির মূল্য ভুলে আছি। কিন্তু ভাষার মধ্যে এইসব অভাবনীয়কে ধরা মানুষের একটা মস্ত কীর্তি।
বোঝাহাল্কাকরা এইসব সরকারি শব্দ দিয়ে বিজ্ঞান দর্শন ভরা। সাহিত্যেও তার কমতি নেই। এই মনে করো ‘হৃদয়’ শব্দটা বলি অত্যন্ত সহজেই। কারও হৃদয় আছে বা হৃদয় নেই যত সহজে বলি তত সহজে ব্যাখ্যা করতে পারি নে। কারও ‘মনুষ্যত্ব’ আছে বলতে কী আছে তা সমস্তটা স্পষ্ট করে বলা অসাধ্য। এ ক্ষেত্রে ধ্বনির প্রতীক না দিয়ে অন্যরকম প্রতীকও দেওয়া যেতে পারে। মনুষ্যত্ব বলে একটা আকারহীন পদার্থকে কোনোএকটা মূর্তি দিয়ে বলাও চলে। কিন্তু মূর্তিতে জায়গা জোড়ে তার ভার আছে তাকে বয়ে নিয়ে যেতে হয়। এ ছাড়া তাকে বৈচিত্র্য দেওয়া যায় না। শব্দের প্রতীক আমাদের মনের সঙ্গে মিলিয়ে থাকে অভিজ্ঞতার সঙ্গে সঙ্গে তার অর্থের বিস্তার হতেও বাধা ঘটে না।
এ কথাটা জেনে রাখা ভালো যে এইসব ভারলাঘবকরা সরকারি অর্থের শব্দগুলিকে ইংরেজিতে বলে অ্যাব্‌স্ট্রাক্ট্‌  শব্দ।  বাংলায়  এর  একটা  নতুন  প্রতিশব্দের  দরকার।  বোধ  করি  ‘নির্বস্তুক’  বললে  কাজ  চলতে পারে। বস্তু থেকে গুণকে নিষ্ক্রান্ত করে নেওয়া যে ভাবমাত্র তাকে বলবার ও বোঝাবার জন্যে নির্বস্তুক শব্দটা হয়তো ব্যবহারের যোগ্য। এই অ্যাব্‌স্ট্রাক্ট্‌ শব্দগুলোকে আশ্রয় করে মানুষের মন এত দূরে চলে যেতে পেরেছে যত দূরে তার ইন্দ্রিয়শক্তি যেতে পারে না যত দূরে তার কোনো যানবাহন পৌঁছয় না।


    
    

    
    
    

  

