

  
    বাংলাভাষাপরিচয় ১৮১
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ১৮১
    
    
    বাংলাভাষাপরিচয় ১৮

হওয়া থাকা আর করা এই তিন অবস্থাকে প্রকাশ করে ক্রিয়াপদে। আমি ধনী তুমি পণ্ডিত— এ কথা ইংরেজিতে  বলতে  গেলে  এর  সঙ্গে  ‘হওয়া’  ক্রিয়াপদ  যোগ  করতে  হয়  বাংলায়  সেটা  ঊহ্য  থাকে।  ‘রাস্তাটা সোজা’ ‘পুকুরটা গভীর’ যখন বলি তখন সেটাতে তার নিত্য অবস্থা জানায়। কিন্তু ‘বর্ষায় পুকুর ঘোলা হয়েছে’ এটা আকস্মিক অবস্থা তাই হওয়ার কথাটা তুলতে হয়। ওর লোভ হয়েছে মনে হচ্ছে ওর জ্বর হবে— বাক্যগুলিও এইরকম।
সাবেক বাংলায় বিশেষ্য বা সর্বনাম শব্দসহযোগে ইংরেজি   ও  এর অনুরূপ প্রয়োগ পাওয়া যায় : তুমি কে বটো সে কে বটে আমি রাজার ঝিয়ারি বটি। অচেতনবাচক শব্দেও চলত যেমন : ঐ গাছটা কী বটে এই নদী গঙ্গাই বটে। ‘বটে’ শব্দটা এখনো ভাষায় আছে বিশেষ ঝোঁক দেবার জন্যে যেমন : লোকটা ধনী বটে। আবার ভঙ্গীর কাজেও লাগে যেমন : বটে চালাকি পেয়েছ ‘বটে’র সঙ্গে ‘কিন্তু’র যোগ হলে ভঙ্গীটা আরও জমে যেমন : উনি সর্দারি করেন বটে কিন্তু টের পাবেন। ইংরেজিতে স্বভাব বা অবস্থা বোঝাতে   বা   ব্যতীত বিশেষ্যের গতি নেই বাংলায় না নয়। ইংরেজিতে বলাই চাই    কিন্তু বাংলায় যদি বলি ‘সে খোঁড়া বটে’ তা হলে হয় বোঝাবে তার খোঁড়া অবস্থাটা একটা বিশেষ আবিষ্কার নয় ওর সঙ্গে একটা অসংগত ব্যাপারের যোগ আছে। যেমন : ও খোঁড়া বটে কিন্তু দৌড়য় খুব। কিংবা সন্দেহের বিদ্রূপ প্রকাশ করে : তুমি খোঁড়া বটে অর্থাৎ খোঁড়া নও যে তা প্রমাণ করতে পারি।
বাংলায় থাকার কথাটা যখন জানাই তখন বলি— আছি বা আছে ছিলে ছিল বা ছিলুম। ‘আছিল’ শব্দেরই সংক্ষেপ  ‘ছিল’।  কিন্তু ভবিষ্যতের  বেলায় হয় ‘থাকব’। বাংলায় ক্রিয়াপদের  রূপ প্রধানত এই  থাকার ভাবকে আশ্রয় করে। করেছে করছে করেছিল করছিল— শব্দগুলো ‘আছি’ ক্রিয়াপদেক ভিত্তি করে স্থিতির অর্থকেই মুখ্য করেছে। সংস্কৃত ভাষায় এটা নেই গৌড়ীয় ভাষায় আছে। হিন্দিতে বলে ‘চলা থা’ চলেছিল। কাজটা যদিও চলা তবু থা শব্দে বলা হচ্ছে চলার অবস্থাতে স্থিতি করেছিল। গতিটা যেন স্থিতির উপরেই প্রতিষ্ঠিত।
যে কাজকে নির্দেশ করা হচ্ছে প্রধানত সেই কাজের মূল ধাতুকে দিয়েই ক্রিয়াপদের গড়ন। ‘খা’ ধাতুতে খাওয়া বোঝায় খাওয়া কাজের সমস্ত ক্রিয়ারূপ এই ধাতুর যোগেই তৈরি। কিন্তু বাংলা ভাষায় অনেকস্থলে কার্যটা ক্রিয়ার রূপ ধরে নি। ক্ষুধা পাওয়া তৃষ্ণা পাওয়া প্রতিদিনের ঘটনা অথচ বাংলায় সেটা ক্রিয়ারূপ নেয়  নি  বিশেষ্যের  সঙ্গে  জোড়া  লাগিয়ে  বলতে  হয়  :  ক্ষুধা  পেল  তৃষ্ণা  পেল।  হওয়া  উচিত  ছিল  ক্ষুধিল’ ‘তৃষিল’ কাব্যে এইরকম ক্রিয়ারূপের কোনো বাধা নেই। কিন্তু গদ্যবাংলায় ক্রিয়াপদকে অনেক স্থলে গোটা বিশেষ্যপদের ভার বয়ে বেড়াতে হয়।
বাংলায় দুটো ক্রিয়াপদ জুড়ে ক্রিয়াবিশেষণ গড়ার একটা রীতি আছে। তাতে যে ইঙ্গিতের ভাষা তৈরি হয়েছে তার ভাবপ্রকাশের শক্তি অসাধারণ। সামান্য এই কথাটা ‘রয়ে বসে কাজ করা’ যা বলে তা কোনো বাঁধা সংস্কৃত শব্দে বলাই যায় না। ‘উঠেপড়ে’ ‘উঠেহেঁটে’ কিংবা ‘নেচেকুঁদে’ বেড়ানোতে যে ফুর্তি প্রকাশ পায় সেটার ঠিক উপযুক্ত  শব্দ  অভিধানে  খুঁজে  পাওয়া  যায়  না।  এদের  স্বজাতীয়  শব্দ  :  তেড়েফুঁড়ে  কেটেছেঁটে  বেঁচেবর্তে রয়েসয়ে হেসেখেলে। এমন আরও বিস্তর আছে। অনেক স্থলে ঐ জোড়া শব্দের দুটিতে অর্থের সাম্য থাকে না। বস্তুত ওগুলো শব্দযোজনার একরকম খেপামি। ‘বয়েছেয়ে দেখা’য় যা বলা হচ্ছে তার সঙ্গে বাওয়া এবং ছাওয়ার কোনো সম্পর্কই নেই। যখন বলি ‘নেড়েচেড়ে দেখতে হবে’ তখন ‘নেড়ে’ শব্দের সহচরটিকে ব্যবহার করা হয় অর্থহীন  বাটখারার  মতো  ওজন  ভারি  করবার  জন্যে।  চেয়েচিন্তে  কেঁদেকেটে  :  এরা  আছে  অনুপ্রাসের  গাঁঠ বাঁধার কাজে। এঁটেসেঁটে


    
    

    
    
    

  

