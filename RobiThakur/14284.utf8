

  
    শ্যামলী   প্রাণের রস ১
                
    
    








  
  

        

      রবীন্দ্র রচনাবলী (:)
    
 
    
    শ্যামলী   প্রাণের রস ১
    
    
    প্রাণের রস


আমাকে শুনতে দাও  

আমি কান পেতে আছি  

পড়ে আসছে বেলা  

পাখিরা গেয়ে নিচ্ছে দিনের শেষে 

কণ্ঠের সঞ্চয় উজাড়  করে  দেবার গান । 

ওরা আমার দেহ  মনকে নিল টেনে 


নানা সুরের  নানা রঙের  

নানা খেলার 

প্রাণের মহলে । 

ওদের ইতিহাসের আর কোনো সাড়া নেই  

কেবল এইটুকু কথা— 

আছি  আমরা আছি  বেঁচে আছি  

বেঁচে আছি এই আশ্চর্য মুহূর্তে ।— 

এই কথাটুকু পৌঁছল আমার মর্মে । 

বিকালবেলায় মেয়েরা জল ভরে নিয়ে যায় ঘটে  

তেমনি করে ভরে নিচ্ছি প্রাণের এই কাকলি 

আকাশ থেকে 


মনটাকে ডুবিয়ে দিয়ে । 
 

আমাকে একটু সময় দাও । 

আমি মন পেতে আছি । 

ভাঁটা  পড়া বেলায়  

ঘাসের উপরে ছড়িয়ে  পড়া বিকেলের আলোতে 

গাছেদের নিস্তব্ধ খুশি  

মজ্জার মধ্যে লুকোনো খুশি  

পাতায় পাতায় ছড়ানো খুশি । 

আমার প্রাণ নিজেকে বাতাসে মেলে দিয়ে 

নিচ্ছে বিশ্বপ্রাণের স্পর্শরস 

চেতনার মধ্যে দিয়ে ছেঁকে । 


এখন আমাকে বসে থাকতে দাও  



    
    

    
    
    

  

