

  
    পরিশেষ - সংযোজন, ১৩
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশেষ - সংযোজন, ১৩
    
    
    শুকসারী
শ্রীযুক্ত নন্দলাল বসুর পাহাড়-আঁকা চিত্রপত্রিকার
উত্তরে

&;&;&;&;&; শুক বলে ,
গিরিরাজের জগতে প্রাধান্য ; 
&;&;&;&;&; সারী বলে ,
মেঘমালা , সেই বা কী সামান্য — 
&;&;&;&;&;&;&;&;&;&;&;&;
গিরির মাথায় থাকে । 
&;&;&;&;&; শুক বলে ,
গিরিরাজের দৃঢ় অচল শিলা । 
&;&;&;&;&; সারী বলে ,
মেঘমালার আদি-অন্তই লীলা — 
&;&;&;&;&;&;&;&;&;&;&;&;
বাঁধবে কে-বা তাকে । 
&; 
&;&;&;&;&; শুক বলে ,
নদীর জলে গিরি ঢালেন প্রাণ । 
&;&;&;&;&; সারী বলে ,
তার পিছনে মেঘমালার দান — 
&;&;&;&;&;&;&;&;&;&;&;&;
তাই তো নদী আছে । 
&;&;&;&;&; শুক বলে ,
গিরীশ থাকেন গিরিতে দিনরাত্র । 
&;&;&;&;&; সারী বলে ,
অন্নপূর্ণা ভরেন ভিক্ষাপাত্র — 
&;&;&;&;&;&;&;&;&;&;&;&;
সে তো মেঘের কাছে । 
&;&;&;&;&; শুক বলে ,
হিমাদ্রি যে ভারত করে ধন্য । 
&;&;&;&;&; সারী বলে ,
মেঘমালা বিশ্বেরে দেয় স্তন্য — 
&;&;&;&;&;&;&;&;&;&;&;&;
বাঁচে সকল জন । 
&;&;&;&;&; শুক বলে ,
সমাধিতে স্তব্ধ গিরির দৃষ্টি , 
&;&;&;&;&; সারী বলে ,
মেঘমালার নিত্যনূতন সৃষ্টি — 
&;&;&;&;&;&;&;&;&;&;&;&;
তাই সে চিরন্তন । 


    
    

    
    
    

  

