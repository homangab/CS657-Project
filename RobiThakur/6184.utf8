

  
    শ্যামা  দ্বিতীয় দৃশ্য  ৩
                
    
    








  
  

        

      রবীন্দ্র রচনাবলী (:)
    
 
    
    শ্যামা  দ্বিতীয় দৃশ্য  ৩
    
    
    শ্যামা
দ্বিতীয় দৃশ্য
শ্যামার সভাগৃহে কয়েকটি সহচরী বসে আছে
নানা কাজে নিযুক্ত


সখীরা । হে বিরহী  হায়  চঞ্চল হিয়া তব– 



  নীরবে জাগ একাকী শূন্য মন্দিরে  

কোন্‌ সে নিরুদ্দেশলাগি আছ জাগিয়া । 

  স্বপনরূপিণী অলোকসুন্দরী 
  
    অলক্ষ্য অলকাপুরীনিবাসিনী  
  

তাহার মুরতি রচিলে বেদনায় হৃদয়মাঝারে । 



উত্তীয়ের প্রবেশ


সখীরা । ফিরে যাও কেন ফিরে ফিরে যাও 



  বাহিয়া বিফল বাসনা । 

চিরদিন আছ দূরে 

  অজানার মতো নিভৃত অচেনা পুরে । 

কাছে আস তবু আস না  

  বহিয়া বিফল বাসনা । 

পারি না তোমায় বুঝিতে– 

  ভিতরে কারে কি পেয়েছ  
  
    বাহিরে চাহ না খুঁজিতে । 
  

নাবলা তোমার বেদনা যত 

  বিরহপ্রদীপে শিখার মতো  
  
    নয়নে তোমার উঠেছে জ্বলিয়া 
    
      নীরব কী সম্‌ভাষণা । । 
    
  



উত্তীয় । মায়াবনবিহারিণী হরিণী 



  গহনস্বপনসঞ্চারিণী  

কেন তারে ধরিবারে করি পণ 

  
    অকারণ । 
  

থাক্‌ থাক্‌  নিজমনে দূরেতে  
আমি শুধু বাঁশরির সুরেতে 



    
    

    
    
    

  

