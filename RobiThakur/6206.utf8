

  
    শ্যামা - পরিশিষ্ট , ২৫
                
    
    








  
  

        

      রবীন্দ্র রচনাবলী (://.-..)
    
 -->
    
    শ্যামা - পরিশিষ্ট , ২৫
    
    
    শ্যামা



আরো সুকঠিন আজ 
  
  তোমারে সে কথা বলা । 
  
  বালক কিশোর উত্তীয় তার নাম , 
  ব্যর্থ প্রেমে মোর মত্ত অধীর । 
  মোর অনুনয়ে তব চুরি-অপবাদ 
  নিজ-'পরে লয়ে সঁপেছে আপন-প্রাণ । 
  এ জীবনে মম ওগো সর্বোত্তম 
  সর্বাধিক মোর এই পাপ 
  
    
      তোমার লাগিয়া । 
    
  



বজ্রসেন ।&; কাঁদিতে হবে রে , রে পাপিষ্ঠা 



  জীবনে পাবি না শান্তি । 

ভাঙিবে ভাঙিবে কলুষনীড় বজ্র-আঘাতে । 
কোথা তুই লুকাবি মুখ মৃত্যু-আঁধারে । 
শ্যামা । ক্ষমা করো নাথ , ক্ষমা করো । 
এ পাপের যে অভিসম্পাত 

  হোক বিধাতার হাতে নিদারুণতর । 
  
    তুমি ক্ষমা করো । 
  



বজ্রসেন ।&; এ জন্মের লাগি 



  
    তোর পাপমূল্যে কেনা মহাপাপভাগী 
    এ জীবন করিলি ধিক্‌কৃত । কলঙ্কিনী 
    ধিক্‌ নিশ্বাস মোর তোর কাছে ঋণী । 
  



&;&;শ্যামা । তোমার কাছে দোষ করি নাই , 



  

  দোষ করি নাই , 

দোষী আমি বিধাতার পায়ে ; 
    
      তিনি করিবেন রোষ– 
      
        সহিব নীরবে । 
      
    
  

তুমি যদি না কর দয়া 

  
    
      
        সবে না , সবে না , সবে না । 
      
    
  



বজ্রসেন ।&; তবু ছাড়িবি নে মোরে ? 
&;&;শ্যামা ।&;&;&;&;&;&;&; ছাড়িব না , ছাড়িব না । 



  তোমা লাগি পাপ নাথ , 
  তুমি করো মর্মাঘাত । 
  


    
    

    
    
    

  

