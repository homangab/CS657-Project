

  
    কড়ি ও কোমল  কল্পনার সাথি   ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  কল্পনার সাথি   ১
    
    
    কল্পনার সাথি

যখন কুসুমবনে ফির একাকিনী  
ধরায় লুটায়ে পড়ে পূর্ণিমাযামিনী  
দক্ষিণবাতাসে আর তটিনীর গানে 
শোন যবে আপনার প্রাণের কাহিনী — 
যখন শিউলি ফুলে কোলখানি ভরি 
দুটি পা ছড়ায়ে দিয়ে আনতবয়ানে 
ফুলের মতন দুটি অঙ্গুলিতে ধরি 
মালা গাঁথ ভোরবেলা গুন্ গুন‍্ তানে — 
মধ্যাহ্নে একেলা যবে বাতয়নে ব ' সে 
নয়নে মিলাতে চায় সুদূর আকাশ  
কখন আঁচলখানি প ' ড়ে যায় খ ' সে  
কখন হৃদয় হতে উঠে দীর্ঘশ্বাস  
কখন অশ্রুটি কাঁপে নয়নের পাতে — 
তখন আমি কি   সখী  থাকি তব সাথে  

    
    

    
    
    

  

