

  
    শৈশবসঙ্গীত  প্রতিশোধ ৩
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত  প্রতিশোধ ৩
    
    
    শৈশবসঙ্গীত 

ভ্রমিছে কুমার কত দেশে দেশে
 ঘুচাতে শপথভার।
দেশে দেশে ভ্রমি তবুও ত আজি
 পেলে না সন্ধান তার।
এখনো সে বুকে ছুরিকা লুকানো
 প্রতিজ্ঞা জ্বলিছে প্রাণে—
এখনো পিতার শেষ কথাগুলি
 বাজিছে যেন সে কানে।
“কোথা যাও যুবা যেও না যেও না—
 গহন কানন ঘোর
সাঁঝের আঁধার ঢাকিছে ধরণী
 এস গো কুটীরে মোর”
“ক্ষম গো আমায় কুটীরস্বামী
বিরাম আলয় চাহি না আমি
যে কাজের তরে ছেড়েছি আলয়
 সে কাজ পালিব আগে।”
“শুন গো পথিক যেও নাকো আর
অতিথির তরে মুক্ত এ দুয়ার
দেখেছ চাহিয়া ছেয়েছে জলদ
 পশ্চিম গগনভাগে।”
কত না ঝটিকা বহিয়া গিয়াছে
 মাথার উপর দিয়া
প্রতিজ্ঞা পালিতে চলেছে তবুও
 যুবক নির্ভীকহিয়া।
চলেছে— গহন গিরি নদী মরু
 কোন বাধা নাহি মানি।
বুকেতে রয়েছে ছুরিকা লুকানো
 হৃদয়ে শপথবাণী
“গভীর আঁধারে নাহি পাই পথ
 শুন গো কুটীরস্বামী—




    
    

    
    
    

  

