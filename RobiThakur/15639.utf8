

  
    ব্রহ্মমন্ত্র ৮
                
    
    








  
  

        

      রবীন্দ্র রচনাবলী (:)
    
 
    
    ব্রহ্মমন্ত্র ৮
    
    
    ব্রহ্মমন্ত্র

তিনি যেখানে সেখানে সূর্য্যের প্রকাশ নাই  চন্দ্রতারকার প্রকাশ নাই বিদ্যুতের প্রকাশ নাই এই অগ্নির প্রকাশ কোথায়? সেই জ্যোতির্ম্ময়ের প্রকাশেই সমস্ত প্রকাশিত তাঁহার দীপ্তিতেই সমস্ত দীপ্যমান। তিনিই ওঁ। 


     তদেতৎ প্রেয়ঃ পুত্রাৎ প্রেয়ো বিত্তাৎ 
     প্রেয়োহন্যস্মাৎ সর্ব্বস্মাৎ অন্তরতরং যদয়মাত্মা। 


 এইযে অন্তরতর পরমাত্মা তিনি পুত্র হইতে প্রিয় বিত্ত হইতে প্রিয় সকল হইতেই প্রিয়। তিনিই ওঁ।— 


     সত্যান্ন প্রমদিতব্যং। 
     ধর্ম্মান্ন প্রমদিতব্যং। 
  কুশলান্ন প্রমদিতব্যং। 
     ভূত্যে ন প্রমদিতব্যং। 







   সত্য হইতে স্খলিত হইবে না ধর্ম্ম হইতে স্খলিত হইবে না  কল্যাণ হইতে স্খলিত হইবে না মহত্ত্ব হইতে স্খলিত হইবে না। ইহা যাঁহার অনুশাসন তিনিই ওঁ। 


     ওঁ শান্তিঃ শান্তিঃ শান্তিঃ। হরি ওঁ। 


    
    

    
    
    

  

