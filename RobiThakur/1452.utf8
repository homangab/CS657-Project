

  
    বাল্মীকিপ্রতিভা  চতুর্থ দৃশ্য   ১৪
                
    
    








  
  

        

      রবীন্দ্র রচনাবলী (:)
    
 
    
    বাল্মীকিপ্রতিভা  চতুর্থ দৃশ্য   ১৪
    
    
    বাল্মীকিপ্রতিভা
হাসিতে হাসিতে প্রস্থান ও শিকারের
                 পশ্চাৎ পশ্চাৎ পুনঃপ্রবেশ
বাল্মীকির  দ্রুতপ্রবেশ

বাল্মীকি।      রাখ্‌ রাখ্‌ ফেল্‌ ধনু ছাড়িস নে বাণ।


হরিণশাবক দুটি প্রাণভয়ে ধায় ছুটি
                 চাহিতেছে ফিরে ফিরে করুণ নয়ান।
                 কোনো দোষ করে নি তো সুকুমার কলেবর—
                 

কেমনে কোমল দেহে বিঁধিবি কঠিন শর
                 থাক্‌ থাক্‌ ওরে থাক্‌এ দারুণ খেলা রাখ্‌
                 আজ হতে বিসর্জিনু এ ছার ধনুক বাণ।


[ প্রস্থান

দস্যুগণের  প্রবেশ

দস্যুগণ।       আর না আর নাএখানে আর না—


আয় রে সকলে চলিয়া যাই।
ধনুক বাণ ফেলেছে রাজা
এখানে কেমনে থাকব ভাই
চল্‌ চল্‌ চল্‌ এখনি যাই।

বাল্মীকির  প্রবেশ

দস্যুগণ।       তোর দশা রাজা ভালো তো নয়


রক্তপাতে পাস রে ভয়
লাজে মোরা মরে যাই।
পাখিটি মারিলে কাঁদিয়া খুন
না জানি কে তোরে করিল গুণ—
হেন কভু দেখি নাই।


[ দস্যুগণের প্রস্থান


    
    

    
    
    

  

