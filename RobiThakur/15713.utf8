

  
    একটি পত্র ১
                
    
    








  
  

        

      রবীন্দ্র রচনাবলী (:)
    
 
    
    একটি পত্র ১
    
    
    একটি পত্র

সহৃদয়েষু–অল্পদিন হইল আমি কোনো কাব্য সম্বন্ধে একটি সংক্ষিপ্ত প্রবন্ধ কোনো কাগজে বাহির করিয়াছিলাম। সেটা পড়িয়া আপনি অসন্তোষ প্রকাশ করিয়াছেন। আপনার মতে এরূপ লেখাকে রীতিমতো সমালোচনা বলা যায় না। আমার বক্তব্য এই যে আমার সেই লেখাটুকুকে সমালোচনা না বলিয়া আর কোনো উপযুক্ত নাম দিলে যদি তাহার ভাব গ্রহণের অধিকতর সুবিধা হয় আমার তাহাতে আপত্তি থাকিতে পারে না। আমি দেখিয়াছি সমালোচক অনেক সময়ে নিজের নামকরণের সহিত নিজে বিবাদ করিয়া লেখকের উপর বিরক্ত হইয়া উঠেন। পুত্রমাত্রকেই পদ্মলোচন নাম দেওয়া যায় না–যদি মোহবশত অপাত্রে উক্ত নাম প্রয়োগ করা হইয়া থাকে এবং যদি সেই নামধারী দুর্ভাগ্য ব্যক্তি চক্ষুর আয়তির অপেক্ষা নাসার দৈর্ঘ্যের জন্য বিখ্যাত হইয়া পড়ে তবে তাহার উপর রাগ করা সংগত হয় না। 
সমালোচনা বলিতে যদি বিজ্ঞান দর্শন ইতিহাস মনস্তত্ত্ব নীতিশাস্ত্র প্রভৃতি ব্যায়ামপটু দলবল লইয়া কাব্যের অন্তঃপুর আক্রমণ বুঝায় তবে আমার দ্বারা তাহা অসম্ভব। আমি এইটুকু বলিতে পারি আমার কাছে কেমন লাগিল। আমি একজন মানুষ আমার এক প্রকার বিশেষ মনের গঠন বিশেষ কাব্যপাঠে আমার মনে যে ভাবোদয় হয় আমি তাহাই প্রকাশ করিতে ইচ্ছা করি–কীরূপ ভাবোদয় হওয়া উচিত ছিল তাহা আমি নির্ভয়ে সাহসপূর্বক বলিতে পারি না–যিনি বিশেষ কৌশলপূর্বক নিজেকে নিজে লঙ্ঘন করিতে পারেন যিনি নিজের চেয়ে নিজে বেশি বুঝেন তিনিই সে বিষয়ে নির্ভুল মত দিতে পারেন। 
আমার অনেক সময়ে মনে হয় ভূমিকা এবং উপসংহার ফাঁদিয়া আগাগোড়া মিল করিয়া বড়ো বড়ো প্রবন্ধ লেখা মনুষ্যসমাজে প্রচলিত হওয়াতে পৃথিবীর অনেক বাজে কথা এবং মিথ্যা কথার প্রাদুর্ভাব হইয়াছে। দৈর্ঘ এবং প্রস্থের উপর মানুষের একটি বর্বর অনুরক্তি আছে–এইজন্য প্রায় সকল জিনিসেরই গজে মাপিয়া মূল্য স্থির হয়। এই কারণেই সকল কথা বড়ো করিয়া বলিতে হয়। কিন্তু সত্য রবারের মতো স্থিতিস্থাপক পদার্থ নয়। বরঞ্চ তাহাকে বাড়াইতে গেলেই কমাইতে হয়। খাঁটিকে খাঁটি করিতে হইলে তাহাকে যেমনটি তেমনই রাখিতে হয় ওজন বাড়াইবার জন্য তাহাতে যতই জল মিশানো যায় ততই তাহার দর কমিয়া আইসে। 
একটি কাব্যগ্রন্থ যখন ভালো লাগে তখন তাহার সম্বন্ধে বেশি কথা বলা কতই শক্ত ঠিক মনের কথা তাহা লিখিলে রীতিমতো প্রবন্ধ কিংবা গ্রন্থ হয় না। এইজন্য বসিয়া বসিয়া ভাবিয়া ভাবিয়া পরিচ্ছেদের উপর পরিচ্ছেদ স্তূপাকার করিয়া তত্ত্বের উপর তত্ত্ব আকর্ষণ করিয়া নিজের মানসিক পরিশ্রমের একটা কীর্তিস্তম্ভ নির্মাণ করিয়া সেটাকে খুব একটা উন্নত সত্য বলিয়া মনে হয়। বেশি পরিশ্রমের ধনকে বেশি গৌরবের বলিয়া মনে হয়। মাঝের হইতে যেটি ঠিক সত্য যেটি আসল কথা সেটি স্তূপের মধ্যে চাপা পড়ে। 
ঠিক সত্য মানে কী? কাব্যসম্বন্ধীয় সত্য বৈজ্ঞানিক সত্য নহে। পাঁচসাতশো প্রমাণ তাহার প্রমাণ নহে। হৃদয়ই তাহার প্রমাণ। আমি যতটুকু ঠিক অনুভব করি ততটুকু সত্য। অবশ্য শিক্ষা এবং প্রকৃতিগুণে কোনো কোনো সহৃদয় বিশেষরূপে কাব্যরসজ্ঞ এবং তাঁহাদের পরীক্ষিত সিদ্ধান্ত সাহিত্যপ্রিয় লোকদের নিকট চিরকাল সমাদৃত হয়। অপর পক্ষে কোনো কোনো হৃদয়ে কাব্যের জ্যোতি রীতিমতো প্রতিফলিত হইবার মতো স্বচ্ছতা নাই কিন্তু যেমনই হউক কাব্যসম্বন্ধে নিজের নিজের ভাব ব্যক্ত করা ছাড়া আর কিছু সম্ভব হয় না। 
কোনো কোনো ইংরাজ লেখক বলেন সমালোচনা একটি বিশেষ ব্যবসায় ইহার জন্য বিশেষ শিক্ষা আবশ্যক। প্রকৃত সমালোচককে নিজের ব্যক্তিত্ব বিসর্জন করিয়া নিজের ভালোমন্দলাগাকে খাতির না করিয়া বিচার করিতে হইবে। অর্থাৎ অকূল 

    
    

    
    
    

  

