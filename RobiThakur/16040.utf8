

  
    পরিশিষ্ট৪৬
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট৪৬
    
    
    পরিশিষ্ট
কোনো পক্ষকেই কর্তব্যসম্বন্ধে কোনো উপদেশ দিই নাই।
	যে লোক জলে পড়িয়াছে ডাঙা হইতে তাহাকে ঢিল ছুঁড়িয়া মারা সহজ। অপরপক্ষের সে মার ফিরাইযা দেওয়া শক্ত। এরূপ স্থলে কোন্‌ পক্ষকে কাপুরুষ বলিব? যে মারে না যে মার ফিরাইয়া দেয় না?
	ইংরাজের পক্ষে ভারতবর্ষীয়কে মারা নিতান্ত সহজ— কেবল তাহার গায়ে জোর আছে বলিয়া যে তাহা নহে। সেও একটা কারণ বটে কিন্তু সে কারণকে উপেক্ষা করা যাইতে পারে। তাহার বাহুবল বেশি কিন্তু তাহার পশ্চাতের বল আরো অনেক বেশি। তাহার দৃশ্যশক্তির সঙ্গে লড়াই চলে কিন্তু তাহার অদৃশ্যশক্তি অত্যন্ত প্রবল। আমি ষেমন একটি মানুষ সেও যদি তেমনি একটি মানুষমাত্র হইত তবে আমরা কতকটা সমকক্ষ হইতাম। কিন্তু এ স্থলে আমি একটি ব্যক্তিমাত্র আর সে ইংরাজ সে রাজশক্তি। বিচারকালে মানুষ বলিয়া আমার বিচার হইবে আর তাহার বিচার হইবে ইংরাজ বলিয়া।
	আর আমি যখন ইংরাজকে মারি তখন বিচারক সেটাকে এই বলিয়া দেখে যে ভারতবর্ষের রাজশক্তিকে আমি আঘাত করিলাম ইংরাজের প্রেস্টিজকে আমি ক্ষুন্ন করিলাম। অতএব সামান্য আঘাতকারী বলিয়া আমার বিচার হয় না।
	আমাদের মধ্যে এই গুরুতর অসমকক্ষতা আছে বলিয়াই যে মার খায় তাহার চেয়ে যে মারে সেই কাপুরুষ বেশি। এই কাপুরুষতার জন্য ইংরাজ আঘাতকারী বিচারে নিষ্কৃতি পাইয়াও যদি স্বজাতির কাছে ধিক্কারলাভ করিত তাহা হইলে তাহাতেও আমরা একটু বল পাইতাম। কিন্তু দেখিতে পাই উলটা তাহারা বেশি করিয়া সোহাগ পাইয়া থাকে। তাহাদের জন্য চাঁদা ওঠে স্বজাতীয় কাগজে আহাউহুর অন্ত থাকে না। অ্যাংলোইন্ডিয়ায় এইরূপ কাপুরুষতার জন্য কেবল প্রকাশ্যে ভিক্টোরিয়াক্রস দেওয়া হয় না এই পর্যন্ত
	সম্প্রতি একজন দেশী লোককে খুন করিয়া মার্টিন বলিয়া একজন ইংরাজের দ্বিতীয়বার বিচারে তিন বৎসর জেল হইয়াছে। ইহার পর হইতে ইংলিশ্‌ম্যান প্রভৃতি কাগজে কিরূপ আতঙ্কের আর্তনাদ উঠিয়াছে তাহার নিম্নলিখিত নমুনাটি কৌতুকজনক—

	                                                                 ‘’            
                                                                                                                                                                                                
    
    

    
    
    

  

