

  
    খেয়া  বাঁশি১
                
    
    








  
  

        

      রবীন্দ্র রচনাবলী (:)
    
 
    
    খেয়া  বাঁশি১
    
    
    বাঁশি


ওই তোমার ওই বাঁশিখানি 

শুধু ক্ষণেক  তরে 

দাও গো আমার করে । 

শরৎ  প্রভাত গেল ব’য়ে  

দিন যে এল ক্লান্ত হয়ে  

বাঁশি  বাজা সাঙ্গ যদি 


কর আলস  ভরে 

তবে তোমার বাঁশিখানি 

শুধু ক্ষণেক  তরে 

দাও গো আমার করে । 
 

আর কিছু নয়  আমি কেবল 

করব নিয়ে খেলা 

শুধু একটি বেলা । 

তুলে নেব কোলের ’পরে  

অধরেতে রাখব ধরে  

তারে নিয়ে যেমন খুশি 

যেথা  সেথায় ফেলা— 

এমনি করে আপন মনে 

করব আমি খেলা 

শুধু একটি বেলা । 
 

তার পরে যেই সন্ধে হবে 

এনে ফুলের ডালা 

গেঁথে তুলব মালা । 

সাজাব তায় যূথীর হারে  

গন্ধে ভরে দেব তারে  

করব আমি আরতি তার 

নিয়ে দীপের থালা । 

 সন্ধে হলে সাজাব তায় 


    
    

    
    
    

  

