

  
    কড়ি ও কোমল - সারাবেলা  , ১
                
    
    








  
  

        

      রবীন্দ্র রচনাবলী (://.-..)
    
 -->
    
    কড়ি ও কোমল - সারাবেলা  , ১
    
    
    সারাবেলা

হেলাফেলা সারাবেলা 
&;&;&;&;&;&;&;&;&;
এ কী খেলা আপন - সনে ! 
এই বাতাসে ফুলের বাসে 
&;&;&;&;&;&;&;&;&;
মুখখানি কার পড়ে মনে ! 
আঁখির কাছে বেড়ায় ভাসি 
কে জানে গো কাহার হাসি ! 
দুটি ফোঁটা নয়নসলিল 
&;&;&;&;&;&;&;&;&;
রেখে যায় এই নয়ন কোণে । 
কোন্‌ ছায়াতে কোন্‌ উদাসী 
দূরে বাজায় অলস বাঁশি , 
মনে হয় কার মনের বেদন 
&;&;&;&;&;&;&;&;&;
কেঁদে বেড়ায় বাঁশির গানে । 
সারাদিন গাঁথি গান 
কারে চাহে , গাহে প্রাণ , 
তরুতলের ছায়ার মতন 
&;&;&;&;&;&;&;&;&;
বসে আছি ফুলবনে । 

    
    

    
    
    

  

