

  
    পলাতকা হারিয়েযাওয়া
                
    
    








  
  

        

      রবীন্দ্র রচনাবলী (:)
    
 
    
    পলাতকা হারিয়েযাওয়া
    
    
    হারিয়েযাওয়া


ছোট্ট আমার মেয়ে 

সঙ্গিনীদের ডাক শুনতে পেয়ে 
 সিঁড়ি দিয়ে নিচের তলায়
যাচ্ছিল সে নেমে 

অন্ধকারে ভয়ে ভয়ে থেমে থেমে । 

হাতে ছিল প্রদীপখানি  
 আঁচল দিয়ে আড়াল করে
চলছিল সাবধানী । 
 
 

আমি ছিলাম ছাতে 

তারায় ভরা চৈত্রমাসের রাতে । 

হঠাৎ মেয়ের কান্না শুনে  উঠে 

দেখতে গেলেম ছুটে । 

সিঁড়ির মধ্যে যেতে যেতে 

প্রদীপটা তার নিবে গেছে বাতাসেতে । 

শুধাই তারে  “ কী হয়েছে  বামী । ” 
সে কেঁদে কয় নিচে থেকে  “ হারিয়ে গেছি আমি । ” 
 
 

তারায় ভরা চৈত্রমাসের রাতে 

ফিরে গিয়ে ছাতে 


মনে হল আকাশ  পানে চেয়ে 
আমার বামীর মতোই যেন অমনি কে এক মেয়ে 

নীলাম্বরের আঁচলখানি ঘিরে 
 দীপশিখাটি বাঁচিয়ে একা চলছে ধীরে ধীরে । 
 নিবত যদি
আলো  যদি হঠাৎ যেত থামি 
আকাশ ভরে উঠত কেঁদে  “ হারিয়ে গেছি আমি । ” 


    
    

    
    
    

  

