

  
    সানাই  আহ্বান  ১
                
    
    








  
  

        

      রবীন্দ্র রচনাবলী (:)
    
 
    
    সানাই  আহ্বান  ১
    
    
    আহ্বান 
জ্বেলে দিয়ে যাও সন্ধ্যাপ্রদীপ 

বিজন ঘরের কোণে । 
নামিল শ্রাবণ  কালো ছায়া তার 

ঘনাইল বনে বনে । 
 
 বিস্ময় আনো ব্যগ্র
হিয়ার পরশপ্রতীক্ষায় 

সজল পবনে নীল বসনের চঞ্চল কিনারায়  

দুয়ারবাহির হতে আজি ক্ষণে ক্ষণে 
 তব কবরীর করবীমালার
বারতা আসুক মনে । 
 

বাতায়ন হতে উৎসুক দুই আঁখি 

তব মঞ্জীরধ্বনি পথ বেয়ে 

তোমারে কি যায় ডাকি । 
 

কম্পিত এই মোর বক্ষের ব্যথা 

অলকে তোমার আনে কি চঞ্চলতা 

বকুলবনের মুখরিত সমীরণে । 


    
    

    
    
    

  

