

  
    নবজাতক - মংপু পাহাড়ে, ১
                
    
    








  
  

        

      রবীন্দ্র রচনাবলী (://.-..)
    
 -->
    
    নবজাতক - মংপু পাহাড়ে, ১
    
    
    মংপু পাহাড়ে

কুজ্‌ঝটিজাল যেই 
&;&;&;
&;&;&;&;&;&;&;&; সরে গেল
মংপু-র 

নীল শৈলের গায়ে 
&;&;&;
&;&;&;&;&;&;&;&; দেখা দিল
রঙপুর । 
বহুকেলে জাদুকর, খেলা বহুদিন তার, 
আর কোনো দায় নেই, লেশ নেই চিন্তার । 
দূর বৎসর-পানে ধ্যানে চাই যদ্‌দূর 
দেখি লুকোচুরি খেলে মেঘ আর রোদ্‌দুর । 
কত রাজা এল গেল, ম’ল এরই মধ্যে , 
লড়েছিল বীর, কবি লিখেছিল পদ্যে । 
কত মাথা-কাটাকাটি সভ্যে অসভ্যে , 
কত মাথা-ফাটাফাটি সনাতনে নব্যে । 
ওই গাছ চিরদিন যেন শিশু মস্ত , 
সূর্য-উদয় দেখে, দেখে তার অস্ত । 
ওই ঢালু গিরিমালা, রুক্ষ ও বন্ধ্যা , 
দিন গেলে ওরই ’পরে জপ করে সন্ধ্যা । 
নীচে রেখা দেখা যায় ঐ নদী তিস্তার , 
কঠোরের স্বপ্নে ও মধুরের বিস্তার । 
হেনকালে একদিন বৈশাখী গ্রীষ্মে 
টানাপাখা-চলা সেই সেকালের বিশ্বে 
রবিঠাকুরের দেখা সেইদিন মাত্তর , 
আজি তো বয়স তার কেবল আটাত্তর — 
সাতের পিঠের কাছে একফোঁটা শূন্য,  
শত শত বরষের ওদের তারুণ্য । 
ছোটো আয়ু মানুষের, তবু একি কাণ্ড , 
এটুকু সীমায় গড়া মনোব্রহ্মাণ্ড — 
কত সুখে দুখে গাঁথা, ইষ্টে অনিষ্টে, 
সুন্দর কুৎসিতে, তিক্তে ও মিষ্টে, 
কত গৃহ-উৎসবে, কত সভাসজ্জায়, 
কত রসে মজ্জিত অস্থি ও মজ্জায়, 



    
    

    
    
    

  

