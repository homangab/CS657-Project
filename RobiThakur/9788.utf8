

  
    শক্তিপূজা, ২
                
    
    








  
  

        

      রবীন্দ্র রচনাবলী (://.-..)
    
 -->
    
    শক্তিপূজা, ২
    
    
    শক্তিপূজা

মকারের যে ব্যাখ্যাই থাক্‌ সাধারণ ব্যবহারে তা প্রচলিত নেই। এইজন্যেই  ‘শক্তি’  শব্দের  সাধারণ  যে-অর্থ,  যে-অর্থ  নানা  চিহ্নে,  অনুষ্ঠানে  ও  ভাবে  শক্তিপূজার  মধ্যে ওতপ্রোত এবং বাংলাদেশের মঙ্গলকাব্যে যে-অর্থ প্রচারিত হয়েছে আমি সেই অর্থই আমার রচনায় গ্রহণ করেছি।
একটি কথা মনে রাখতে হবে, দস্যুর উপাস্য দেবতা শক্তি, ঠগীর উপাস্য দেবতা শক্তি, কাপালিকের উপাস্য দেবতা শক্তি। আরো একটি ভাববার কথা আছে, পশুবলি বা নিজের রক্তপাত, এমন -কি, নরবলি স্বীকার করে মানত দেবার প্রথা শক্তিপূজায় প্রচলিত। মিথ্যা মামলায় জয় থেকে শুরু করে জ্ঞাতিশত্রুর বিনাশ কামনা পর্যন্ত সকল  প্রকার  প্রার্থনাই  শক্তিপূজায়  স্থান  পায়।  একদিকে  দেবচরিত্রের  হিংস্রতা,  অপর  দিকে  মানুষের ধর্মবিচারহীন ফলকামনা এই দুইয়ের যোগ যে-পূজায় আছে, তার চেয়ে বড়ো শক্তিপূজার কথা কোনো বিশেষ শাস্ত্রে  নিগূঢ়  আছে  কি  না  সেটা  আমার  আলোচ্য  ছিল  না।  শক্তিপূজার  যে-অর্থ  লৌকিক  বিশ্বাসের  সঙ্গে জড়িত, সে-অর্থকে অসংগত বলা যায় না, কারণ লোকপ্রচলিত কাহিনী এবং রূপকচিহ্নে সেই অর্থই প্রবল এবং সভ্য ও বর্বর সকল দেশে সকল ভাবেই শক্তিপূজা চলছে– অন্যায় অসত্য সে পূজায় লজ্জিত নয়, লোভ তার  লক্ষ্য  এবং  হিংসা  তার  পূজোপচার।  এই  লোভ  মন্দ  নয়,  ভালোই,  হিংস্রশক্তি  মনুষ্যত্বের  পক্ষে অত্যাবশ্যক–  এমন  সকল  তর্ক  শক্তিপূজক  য়ুরোপে  স্পর্ধার  সঙ্গে  চলছে,  য়ুরোপের  ছাত্ররূপে  আমাদের মধ্যেও চলছে– সে-সম্বন্ধে আমার যা বলবার অন্যত্র বলেছি; এখানে এইটুকু বক্তব্য যে, সাধারণ লোকের মনে শক্তিপূজার সঙ্গে একটি উলঙ্গ নিদারুণতার ভাব, নিজের উদ্দেশ্যসাধনের জন্য বলপূর্বক দুর্বলকে বলি দেবার ভাব সংগত হয়ে আছে– ‘বাতায়নিকের পত্রে’ আমি তারই উল্লেখ করেছি।
কিন্তু তবু এ কথা স্বীকার করা উচিত যে, কোনো ধর্মসাধনার উচ্চ অর্থ যদি দেশের কোনো বিশেষ শাস্ত্র বা সাধকের মধ্যে কথিত বা জীবিত থাকে তবে তাকে সম্মান করা কর্তব্য। এমন -কি, ভূরিপরিমিত প্রচলিত ব্যবহারের চেয়েও তাকে বড়ো বলে জানা চাই। ধর্মকে পরিমাণের দ্বারা বিচার না করে তার উৎকর্ষের দ্বারা বিচার করাই শ্রেয়।–
&;&;&;&;&;&;&;&;&;&;&;&;&;&;&;&;&;&;&;&;&;&;&;&;স্বল্পমপ্যস্য ধর্মস্য ত্রায়তে মহতো ভয়াৎ।


    
    

    
    
    

  

