

  
    পুনশ্চবাঁশি  ৩
                
    
    








  
  

        

      রবীন্দ্র রচনাবলী (:)
    
 
    
    পুনশ্চবাঁশি  ৩
    
    
    পুনশ্চ
 মাঝে মাঝে সুর জেগে ওঠে 
 এ গলির
বীভৎস বাতাসে — 
 কখনো গভীর রাতে 
 ভোরবেলা আধো অন্ধকারে 
 কখনো বৈকালে 
 ঝিকিমিকি আলোয় ছায়ায়। 
 হঠাৎ সন্ধ্যায় 
সিন্ধু  বারোয়াঁয় লাগে তান 
 সমস্ত আকাশে বাজে 
 অনাদি
কালের বিরহবেদনা। 

তখনি মুহূর্তে ধরা পড়ে 

এ গলিটা ঘোর মিছে 

দুর্বিষহ মাতালের প্রলাপের মতো। 

হঠাৎ খবর পাই মনে 
 আকবর
বাদশার সঙ্গে 

হরিপদ কেরানির কোনো ভেদ নেই। 

বাঁশির করুণ ডাক বেয়ে 

ছেঁড়াছাতা রাজছত্র মিলে চলে গেছে 

এক বৈকুণ্ঠের দিকে। 
 এ গান যেখানে সত্য 
অনন্ত গোধূলিলগ্নে 
 সেইখানে 
 বহি চলে
ধলেশ্বরী 
 তীরে তমালের ঘন ছায়া 

আঙিনাতে 
 যে আছে অপেক্ষা ক'রে তার

 পরনে
ঢাকাই শাড়ি  কপালে সিঁদুর। 
 
    
    

    
    
    

  

