

  
    কাহিনী  লক্ষ্মীর পরীক্ষা  প্রথম দৃশ্য ৪৯
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  প্রথম দৃশ্য ৪৯
    
    
    কাহিনী
লক্ষ্মীর পরীক্ষা
প্রথম দৃশ্য


ক্ষীরো । ধনী সুখে করে ধর্মকর্ম 


গরিবের পড়ে মাথার ঘর্ম । 
তুমি রানী  আছে টাকা শত শত  
খেলাছলে কর দান ধ্যান ব্রত — 
তোমার তো শুধু হুকুম মাত্র  
খাটুনি আমারি দিবসরাত্র । 
তবুও তোমারি সুযশ  পুণ্য — 
আমার কপালে সকলি শূন্য । 

নেপথ্য । ক্ষীরি  ক্ষীরি  ক্ষীরো 
ক্ষীরো । কেন ডাকাডাকি — 


নাওয়াখাওয়া সব ছেড়ে দেব না কি ? 


রানী কল্যাণীর প্রবেশ 


কল্যাণী । হল কী তুই যে আছিস রেগেই । 
ক্ষীরো । কাজ যে পিছনে রয়েছে লেগেই । 


কতই বা সয় রক্তমাংসে 
কত কাজ করে একটা মান্‌ষে 
দিনে দিনে হল শরীর নষ্ট । 

কল্যাণী । কেন  এত তোর কিসের কষ্ট ? 
ক্ষীরো । যেথা যত আছে রামী ও বামী 


সকলেরি যেন গোলাম আমি । 
হোক ব্রাহ্মণ  হোক শুদ্দুর  
সেবা করে মরি পাড়াশুদ্ধুর । 
ঘরেতে কারো তো চড়ে না অন্ন  
তোমারি ভাঁড়ারে নিমন্তন্ন  
হাড় বের হল বাসন মেজে  
সৃষ্টির পানতামাক সেজে । 




    
    

    
    
    

  

