

  
    সানাই  অনসূয়া ৩
                
    
    








  
  

        

      রবীন্দ্র রচনাবলী (:)
    
 
    
    সানাই  অনসূয়া ৩
    
    
    সানাই
 যখন নৃপতি ছিল
উচ্ছৃঙ্খল উন্মত্তের মতো 

দয়াহীন ছলনায় রত 

আমি কবি অনাবিল সরল মাধুরী 

করিতেছিলাম চুরি 

এলাবনচ্ছায়ে এক কোণে  

মধুকর যেমন গোপনে 

ফুলমধু লয় হরি 

নিভৃত ভান্ডার ভরি ভরি 

মালতীর স্মিত সম্মতিতে । 

ছিল সে গাঁথিতে 

নতশিরে পুষ্পহার 

সদ্যতোলা কুঁড়ি মল্লিকার । 

বলেছিনু  আমি দেব ছন্দের গাঁথুনি 

কথা চুনি চুনি । 
 

অয়ি মালবিকা 
অভিসারযাত্রাপথে কখনো বহ নি দীপশিখা । 
 অর্ধাবগুণ্ঠিত ছিলে
কাব্যে শুধু ইঙ্গিতআড়ালে  

নিঃশবদে চরণ বাড়ালে 

হৃদয়প্রাঙ্গণে আজি স্পষ্ট আলোকে — 

বিস্মিত চাহনিখানি বিস্ফারিত কালো দুটি চোখে  

বহু মৌনী শতাব্দীর মাঝে দেখিলাম — 

প্রিয় নাম 

প্রথম শুনিলে বুঝি কবিকণ্ঠস্বরে 

 দূর
যুগান্তরে । 

বোধ হল  তুলে ধ ' রে ডালা 

মোর হাতে দিলে তব আধফোটা মল্লিকার মালা । 
সুকুমার অঙ্গুলির ভঙ্গীটুকু মনে ধ্যান ক ' রে 

ছবি আঁকিলাম বসে চৈত্রের প্রহরে । 
 স্বপ্নের বাঁশিটি আজ ফেলে তব
কোলে 


আরবার যেতে হবে চ ' লে  

সেথা  যেথা বাস্তবের মিথ্যা বঞ্চনায় 

দিন চলে যায় । 

    
    

    
    
    

  

