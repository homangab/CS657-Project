

  
    মেঘনাদবধ কাব্য ১৮
                
    
    








  
  

        

      রবীন্দ্র রচনাবলী (:)
    
 
    
    মেঘনাদবধ কাব্য ১৮
    
    
    মেঘনাদবধ কাব্য

পূর্বে কি বলি নাই মেঘনাদবদে হৃদয়ের কবিতা নাই ইহার বর্ণনা সুন্দর হইতে পারে ইহার দুইএকটি ভাব নূতন হইতে পারে কিন্তু কবিতার মধ্যে হৃদয়ের উচ্ছ্বাস অতি অল্প। আমরা অনেক সময়ে অনেক প্রকার ভাব অনুভব করি কিন্তু তাহার ক্রমানুযায়ী শৃঙ্খলা খুঁজিয়া পাই না অনুভব করি অথচ কেন হইল কী হইল কিছুই ভাবিয়া পাই না কবির অণুবীক্ষণী কল্পনা তাহা আবিষ্কার করিয়া আমাদের দেখাইয়া দেয়। হৃদয়ের প্রত্যেক তরঙ্গ প্রতিতরঙ্গ যাঁহার কল্পনার নেত্র এড়াইতে পারে না তাঁহাকেই কবি বলি। তাঁহার রচিত হৃদয়ের গীতি আমাদের হৃদয়ে চিরপরিচিত সঙ্গীর ন্যায় প্রবেশ করে। প্রমীলার বিরহ উচ্ছ্বাস আমাদের হৃদয়ের দুয়ারে তেমন আঘাত করে না তো কালভুজঙ্গিনীস্বরূপ তিমিরযামিনীর কাল চন্দ্রমার অগ্নিকিরণও মলয়ের বিষজ্বালাময় কবিতার সহিত অস্তমিত হইয়াছে। 
প্রমীলা বাসন্তীকে কহিলেন

চলো সখি লঙ্কাপুরে যাই মোরা সবে। 

বাসন্তী কহিল

	কেমনে পশিবে 
লঙ্কাপুরে আজি তুমি? অলঙ্ঘ্য সাগরে
সম রাঘবীয় চমূ বেড়িছে তাহায়? 
রুষিলা দানববালা প্রমীলা রূপসী 
কী কহিলি বাসন্তি? পর্বতগৃহ ছাড়ি 
বাহিরায় যবে নদী সিন্ধুর উদ্দেশে 
কার হেন সাধ্য যে সে রোধে তার গতি? 
দানবনন্দিনী আমি রক্ষঃ কুলবধূ 
রাবণ শ্বশুর মম মেঘনাদ স্বামী–
আমি কি ডরাই সখি ভিখারী রাঘবে? 
পশিব লঙ্কায় আজি নিজ ভুজবলে 
দেখিব কেমনে মোরে নিবারে নৃমণি? 

এখানটি অতি সুন্দর হইয়াছে তেজস্বিনী প্রমীলা আমাদের চক্ষে অনলের ন্যায় প্রতিভাত হইতেছেন। 
তৎপরে প্রমীলার যুদ্ধযাত্রার উপকরণ সজ্জিত হইল। মেঘনাদবধের যুদ্ধসজ্জা বর্ণনা সকলগুলিই প্রায় একই প্রকার। বর্ণনাগুলিতে বাক্যের ঘনঘটা আছে কিন্তু ‘বিদ্যুচ্ছটাকৃতি বিশ্বোজ্জ্বল’ ভাবচ্ছটা কই? সকলগুলিতেই ‘মন্দুরায় হ্রেষে অশ্ব’ ‘নাদে গজ বারী মাঝে’ ‘কাঞ্চন কঞ্চুক বিভা’ ভিন্ন আর কিছুই নাই। 

চড়িল ঘোড়া একশত চেড়ি 
	 
হ্রেষিল অশ্ব মগন হরষে 
দানব দলনী পদ্ম পদযুগ ধরি 
বক্ষে বিরূপাক্ষ সুখে নাদেন যেমতি 

শেষ দুই পঙ্‌ক্তিটি আমাদের বড়ো ভালো লাগিল না এক তো কালিকার পদযুগ বক্ষে ধরিয়া বিরূপাক্ষ নাদেন এ কথা কোনো শাস্ত্রে
    
    

    
    
    

  

