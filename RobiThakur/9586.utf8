

  
    কালমৃগয়া  দ্বিতীয় দৃশ্য ৩
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  দ্বিতীয় দৃশ্য ৩
    
    
    কালমৃগয়া



জলদের খেলা দেখি।



সকলে।

আঁখি ' পরে তারাগুলি 

একে একে উঠিবে ফুটিয়া॥ স্বরলিপি [1] 



সকলে। 
ফুলে ফুলে
ঢ'লে ঢ'লে বহে কিবা মৃদু বায়  

তটিনী হিল্লোল তুলে কল্লোলে চলিয়া যায়। 

পিক কিবা কুঞ্জে কুঞ্জে কুহু কুহু কুহু গায়  


কী জানি কিসেরই লাগি প্রাণ করে হায়  হায়॥ স্বরলিপি [2]

 

প্রথম।

নেহারো  লো সহচরী  

কানন আঁধার করি 

ওই দেখো বিভাবরী আসিছে। 


দ্বিতীয়।
দিগন্ত
ছাইয়া 

শ্যাম মেঘরাশি থরে থরে ভাসিছে। 

তৃতীয়।

আয়  সখী  এই বেলা 

মাধবী মালতী বেলা 

রাশি রাশি ফুটাইয়ে কানন করি আলা। 

চতুর্থ।

ওই দেখো নলিনী উথলিত সরসে 

অফুট মুকুলমুখী মৃদু মৃদু হাসিছে। 


সকলে।

আসিবে ঋষিকুমার কুসুমচয়নে  

ফুটায়ে রাখিয়া দিব তারি তরে সযতনে। 

নিচু নিচু শাখাতে ফোটে যেন ফুলগুলি  

কচি
হাত বাড়াইয়ে পায় যেন কাছে॥ স্বরলিপি [3]






    
    

    
    
    :[1] :160533329_5
[2] :160533329_6
[3] :160533329_7


  

