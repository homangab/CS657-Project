

  
    কালের যাত্রা- রথের রাশি, ২৭
                
    
    








  
  

        

      রবীন্দ্র রচনাবলী (://.-..)
    
 -->
    
    কালের যাত্রা- রথের রাশি, ২৭
    
    
    পরিত্রাণ
তৃতীয়া 
আর ওরা — যাদের নাম করতে নেই ? 
কবি 
ওদের দিকেই ঠাকুর পাশ ফিরলেন — 
নইলে ছন্দ মেলে না । এক দিকটা উঁচু হয়েছিল অতিশয় বেশি , 
ঠাকুর নীচে দাঁড়ালেন ছোটোর দিকে , 
সেইখান থেকে মারলেন টান , বড়োটাকে দিলেন কাত করে । 
সমান করে নিলেন তাঁর আসনটা । 
প্রথমা 
তার পরে হবে কী । 
কবি 
তার পরে কোন্‌-এক যুগে কোন্‌-একদিন 
আসবে উলটোরথের পালা । 
তখন আবার নতুন যুগের উঁচুতে নিচুতে হবে বোঝাপড়া । 
এই বেলা থেকে বাঁধনটাতে দাও মন — 
রথের দড়িটাকে নাও বুকে তুলে , ধুলোয় ফেলো না ; 
রাস্তাটাকে ভক্তিরসে দিয়ো না কাদা করে । 
আজকের মতো বলো সবাই মিলে — 
যারা এতদিন মরে ছিল তারা উঠুক বেঁচে ; 
যারা যুগে যুগে ছিল খাটো হয়ে , তারা দাঁড়াক একবার মাথা তুলে । 

সন্ন্যাসীর প্রবেশ 
সন্ন্যাসী
জয় — মহাকালনাথের জয়! 



    
    

    
    
    

  

