

  
    স্ফুলিঙ্গ ৭
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৭
    
    
    স্ফুলিঙ্গ

২৫

আপনার রুদ্ধদ্বারমাঝে
 অন্ধকার নিয়ত বিরাজে।
আপনবাহিরে মেলো চোখ
 সেইখানে অনন্ত আলোক।

২৬

আপনারে দীপ করি জ্বালো
 আপনার যাত্রাপথে

আপনিই দিতে হবে আলো।

২৭

আপনারে নিবেদন
 সত্য হয়ে পূর্ণ হয় যবে

সুন্দর তখনি মূর্তি লভে।

২৮

আপনি ফুল লুকায়ে বনছায়ে
 গন্ধ তার ঢালে দখিনবায়ে।

২৯

আমি অতি পুরাতন
 এ খাতা হালের
হিসাব রাখিতে চাহে
 নূতন কালের।
তবুও ভরসা পাই—
 আছে কোনো গুণ





    
    

    
    
    

  

