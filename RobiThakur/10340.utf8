

  
    কণিকা৮
                
    
    








  
  

        

      রবীন্দ্র রচনাবলী (:)
    
 
    
    কণিকা৮
    
    
    কণিকা
     চুরিনিবারণ

সুয়োরাণী কহে রাজা দুয়োরাণীটার
কত মতলব আছে বুঝে ওঠা ভার।
গোয়াল্‌ঘরের কোণে দিলে ওরে বাসা
তবু দেখো অভাগীর মেটে নাই আশা।
তোমারে ভুলায়ে শুধু মুখের কথায়
কালো গরুটিরে তব দুয়ে নিতে চায়।
রাজা বলে ঠিক ঠিক বিষম চাতুরী—
এখন কী ক’রে ওর ঠেকাইব চুরি
সুয়ো বল একমাত্র রয়েছে ওষুধ
গোরুটা আমারে দাও আমি খাই দুধ।
 
      
     আত্মশত্রুতা

খোঁপা আর এলোচুলে বিবাদ হামাশা
পাড়ার লোকেরা জোটে দেখিতে তামাশা।
খোঁপা কয় এলোচুল কী তোমার ছিরি
এলো কয় খোঁপা তুমি রাখো বাবুগিরি।
খোঁপা কহে টাক ধরে হই তবে খুশি।
তুমি যেন কাটা পড়ো এলো কয় রুষি।
কবি মাঝে পড়ি বলে মনে ভেবে দেখ্‌
দুজনেই এক তোরা দুজনেই এক।
খোঁপা গেলে চুল যায় চুলে যদি টাক—
খোঁপা তবে কোথা রবে তব জয়ঢাক।
 
     
    দানরিক্ত

জলহারা মেঘখানি বরষার শেষে
পড়ে আছে গগনের এক কোণ ঘেঁষে।
বর্ষাপূর্ণ সরোবর তারি দশা দেখে


    
    

    
    
    

  

