

  
    পরিশিষ্ট২৯
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট২৯
    
    
    পরিশিষ্ট

 বহূনি মে ব্যতীতানি।
দ্বিতীয়টির সমান ওজনে প্রথমটি যদি লিখতে হয় তাহলে লেখা উচিত ‘অপারং ভাবতো জন্ম’। কিন্তু যাঁরা এই ছন্দ বানিয়েছিলেন তাঁরা ছান্দসিকের হাটে গিয়ে নিক্তি নিয়ে বসেন নি। আমি যখন ‘পঞ্জাব সিন্ধু গুজরাট মরাঠা’ লিখেছিলুম তখন জানতুম কোনো কবির কানে খটকা লাগবে না ছান্দসিকের কথা মনে ছিল না।


৬

ছন্দ নিয়ে যেকথাটা তুলেছ সে সম্বন্ধে আমার বক্তব্যটা বলি। বাংলার উচ্চারণে হ্রস্বদীর্ঘ উচ্চারণভেদ নেই সেইজন্যে বাংলাছন্দে সেটা চালাতে গেলে কৃত্রিমতা আসেই।



।।
।।
।।


হেসে
হেসে হল
যে অস্থির


।।।

॥


মেয়েটা
বুঝি
ব্রাহ্মণবস্তির।



এটা জবরদস্তি। কিন্তু –

হেসে কুটিকুটি এ কী দশা এর
               		এ মেয়েটি বুঝি রায়মশায়ের

এর মধ্যে কোনো অত্যাচার নেই। রায়মশায়ের চঞ্চল মেয়েটির কাহিনী যদি বলে যাই লোকের মিষ্টি লাগবে কিন্তু দীর্ঘে হ্রস্বে পা ফেলে চলেন যিনি তাঁর সঙ্গে বেশিক্ষণ আলাপ চলে না। যেটা একেবারে প্রকৃতিবিরুদ্ধ তার নৈপুণ্যে কিছুক্ষণ বাহবা দেওয়া চলে তার সঙ্গে ঘরকরা চলে না।
 ‘জনগণমনঅধিনায়ক’–  ওটা  যে  গান।  দ্বিতীয়ত  সকল  প্রদেশের  কাছে  যথাসম্ভব  সুগম  করবার  জন্যে যথাসাধ্য সংস্কৃত শব্দ লাগিয়ে ওটাকে আমাদের পাড়া থেকে জয়দেবীয় পল্লীতে চালান করে দেওয়া হয়েছে। বাংলা শব্দে এক্‌সেন্ট দিয়ে বা ইংরেজি শব্দে না দিয়ে কিম্বা সংস্কৃত কাব্যে দীর্ঘহ্রস্বকে বাংলার মতো সমভূমি করে যদি রচনা করা যায় তবে কেবলমাত্র ছন্দকৌশলের খাতিরে সাহিত্যসমাজে তার নতুন মেলবন্ধন করা চলে না। বিশেষত চিহ্ন উঁচিয়ে চোখে খোঁচা দিয়ে পড়াতে চেষ্টা করলে পাঠকদের প্রতি অসৌজন্য করা হয়।



।


।
।




  





এতে একটা ছন্দের সূচনা থাকতে পারে কিন্তু সেইটেই কি যথেষ্ট। অথবা –



।
।

।
।


সম্মুখ
সমরে
পড়ি বীর  
চূড়ামণি
বীরবাহু।



এক্‌সেন্‌ট্‌এর তাড়ায় ধাক্কা মেরে চালালে এইরকম লাইনের আলস্য ভেঙে দেওয়া যায় যদি মানি তবু আর কিছু মানবার নেই কি।


    
    

    
    
    

  

