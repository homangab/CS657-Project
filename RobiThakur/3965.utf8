

  
    যোগাযোগ- চতুর্থ অঙ্ক-পরের দৃশ্য, ৭৪
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- চতুর্থ অঙ্ক-পরের দৃশ্য, ৭৪
    
    
    যোগাযোগ

নবীন । গোড়াতেই সকল কথার শেষ পর্যন্ত ভাবতে গেলে ঠকতে হয় । আশু ভাবা উচিত , প্রথম কর্তব্যটা কী । সেটা হচ্ছে , বিপ্রদাসবাবুকে দাদার দেখতে যাওয়া । দেখতে গিয়ে তার ফলে যা হতে পারে তার উপায় এখনি চিন্তা করতে বসলে তাতে চিন্তাশীলতার পরিচয় দেওয়া হবে , কিন্তু সেটা হবে অতি-চিন্তাশীলতা । 
মোতির মা । কি জানি! আমার বোধ হচ্ছে মুশকিল বাধবে । 

পরের দৃশ্য

কুমুদিনী বিপ্রদাসের পায়ের কাছে বসে 
তাঁর পায়ে হাত বুলিয়ে দিচ্ছে 
&; 
ভৃত্যের প্রবেশ 
&; 
ভৃত্য । মহারাজ মধুসূদন এসেছেন । 
বিপ্রদাস । কুমু , তুই বাড়ির ভিতরে যা । তোকে হয়তো দরকার হবে না । 
[ কুমুদিনী ও ভৃত্যের প্রস্থান 
&; 
মধুসূদনের প্রবেশ 
&; 
একটা অসমাপ্ত নমস্কারের দ্রুত আভাস দিয়ে খাটের 
পাশের একটা কেদারায় বসে 
&; 
মধুসূদন । কেমন আছেন বিপ্রদাসবাবু ? শরীরটা তো তেমন ভালো দেখাচ্ছে না । 
বিপ্রদাস । তোমার শরীর ভালোই আছে দেখছি — 
মধুসূদন । বিশেষ ভালো যে তা বলতে পারি নে — সন্ধের দিকটা মাথা ধরে , আর ক্ষিদেও ভালো হয় না । খাওয়া-দাওয়ার অল্প একটু অযত্ন হলেই সইতে পারি নে । আবার অনিদ্রাতেও মাঝে মাঝে ভুগি , ওইটেতে সব চেয়ে দুঃখ দেয় । 
বিপ্রদাস । বোধ করি আপিসের কাজ নিয়ে বেশি পরিশ্রম করতে হচ্ছে । 
মধুসূদন । এমনিই কী! আপিসের কাজকর্ম আপনিই চলে যাচ্ছে , আমাকে বড়ো কিছু দেখতে হয় না । ম্যাক্‌নটন্‌ সাহেবের উপরেই বেশির ভাগ কাজের ভার , সার আর্থর পীবডিও আমাকে অনেকটা সাহায্য করেন । 
&; 
ভৃত্যের প্রবেশ 
&; 
ভৃত্য । জলখাবার প্রস্তুত । 
&; 
ব্যস্ত হয়ে 
&; 


    
    

    
    
    

  

