

  
    প্রথম ভাগ ৪
                
    
    








  
  

        

      রবীন্দ্র রচনাবলী (:)
    
 
    
    প্রথম ভাগ ৪
    
    
    প্রথম ভাগ

আলো হয়         জয়লাল 
গেল ভয় ।       ধরে হাল । 
চারি দিক       অবিনাশ 
ঝিকি মিক্‌        কাটে ঘাস । 
বায়ু বয়         ঝাউডাল 
বনময় ।         দেয় তাল । 
বাঁশ গাছ        বুড়ি দাই 
করে নাচ ।        জাগে নাই । 
দীঘিজল        হরিহর 
ঝল মল ।       বাঁধে ঘর । 
যত কাক        পাতু পাল 
দেয় ডাক ।       আনে চাল । 
খুদিরাম       দীননাথ 
পাড়ে জাম ।       রাঁধে ভাত । 
মধু রায়        গুরুদাস 
খেয়া বায় ।       করে চাষ । 

—
দ্বিতীয় পাঠ

রাম বনে ফুল পাড়ে।  গায়ে তার লাল শাল।  হাতে তার সাজি। 
জবা ফুল তোলে।  বেল ফুল তোলে।  বেল ফুল সাদা।  জবা ফুল লাল। জলে আছে নাল ফুল। 
ফুল তুলে রাম বাড়ি চলে।  তার বাড়ি আজ পূজা।  পূজা হবে রাতে। তাই রাম ফুল আনে।  তাই তার ঘরে খুব ঘটা।  ঢাক বাজে ঢোল বাজে।  ঘরে ঘরে ধূপ ধূনা।
পথে কত লোক চলে।  গোরু কত গাড়ি টানে।  ঐ যায় ভোলা মালী।  মালা নিয়ে ছোটে।  ছোটো খোকা দোলা চ’ড়ে দোলে।
থালা ভরা কৈ মাছবাটা মাছ।  সরা ভরা চিনি ছানা।  গাড়ি গাড়ি আসে শাক লাউ আলু কলা।  ভারী আনে ঘড়া ঘড়া জল।  মুটে আনে সরা খুরি কলাপাতা।
রাতে হবে আলো।  লাল বাতি।  নীল বাতি।  কত লোক খাবে।  কত লোক গান গাবে।  সাত দিন ছুটি।  তিন ভাই মিলে খেলা হবে।


    
    

    
    
    

  

