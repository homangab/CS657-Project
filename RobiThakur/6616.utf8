

  
    কালের যাত্রা পরিশিষ্টরথযাত্রা ৪৩
                
    
    








  
  

        

      রবীন্দ্র রচনাবলী (:)
    
 
    
    কালের যাত্রা পরিশিষ্টরথযাত্রা ৪৩
    
    
    কালের যাত্রা
কবি । হয়তো পারবে না । একদিন ভাববে ওরাই রথের কর্তা  তখনই মরবার সময় আসবে । দেখোনা  কালই বলতে শুরু করবে  আমাদেরই হাল লাঙল চরকা তাঁতের জয় । যে বিধাতা মানুষের বুদ্ধিবিদ্যা নিজের হাতে গড়েছেন  অন্তরে বাহিরে অমৃতরস ঢেলে দিয়েছেন  তাঁকে গাল পাড়তে বসবে । তখন এঁরাই হয়ে উঠবেন বলরামের চেলা  হলধরের মাতলামিতে জগৎ টা লণ্ডভণ্ড হয়ে যাবে । 
পুরোহিত । তখন আবার রথ অচল হলে বোধ করি কবিদের ডাক পড়বে । 
কবি । ঠাট্টা নয় পুরুতঠাকুর মহাকাল বারেবারেই রথযাত্রায় কবিদের ডেকেছেন । তারা কাজের লোকের ভিড় ঠেলে পৌঁছতে পারে নি । 
পুরোহিত । তারা চালাবে কিসের জোরে । 
কবি । গায়ের জোরে নয়ই । আমরা মানি ছন্দ  আমরা জানি একঝোঁকা হলেই তাল কাটে । আমরা জানি সুন্দরকে কর্ণধার করলেই শক্তির তরী সত্যি বশ মানে । তোমরা বিশ্বাস কর কঠোরকে — শাস্ত্রের কঠোর বা অস্ত্রের কঠোর — সেটা হল ভীরুর বিশ্বাস  দুর্বলের বিশ্বাস  অসাড়ের বিশ্বাস । 
সৈনিক । ওহে কবি  তুমি তো উপদেশ দিতে বসলে  ও দিকে যে আগুন লাগল । 
কবি । যুগে যুগে কতবার কত আগুন লেগেছে । যা থাকবার তা থাকবেই । 
সৈনিক । তুমি কী করবে । 
কবি । আমি গান গাব  ‘ ভয় নেই।' 
সৈনিক । তাতে হবে কী । 
কবি । যারা রথ টানছে তারা চলবার তাল পাবে । বেতালা টানটাই ভয়ংকর । 
সৈনিক । আমরা কী করব । 
পুরোহিত । আমি কী করব । 
কবি । তাড়াতাড়ি কিছু করতেই হবে এমন কথা নেই । দেখো  ভাবো । ভিতরে ভিতরে নতুন হয়ে ওঠো । তার পরে ডাক পড়বার জন্য তৈরি হয়ে থাকো । 

    
    

    
    
    

  

