

  
    আত্মপরিচয় ৩ ৮
                
    
    








  
  

        

      রবীন্দ্র রচনাবলী (:)
    
 
    
    আত্মপরিচয় ৩ ৮
    
    
    আত্মপরিচয় ৩

তোমার আহ্বানবাণী সফল করিব রানী  

  
    হে মহিমাময়ী । 
  

কাঁপিবে না ক্লান্তকর  ভাঙিবে না কণ্ঠস্বর  

  
    টুটিবে না বীণা  
  

নবীন প্রভাত লাগি দীর্ঘদিন র'ব জাগি — 

  
    দীপ নিবিবে না । 
  

কর্মভার নবপ্রাতে নবসেবকের হাতে 

  
    করি যাব দান  
  

মোর শেষ কণ্ঠস্বরে যাইব ঘোষণা করে 

  
    তোমার আহ্বান । 
  

আমার ধর্ম আমার উপচেতনলোকের অন্ধকারের ভিতর থেকে ক্রমে ক্রমে চেতনলোকের আলোতে যে উঠে আসছে এই লেখাগুলি তারই স্পষ্ট ও অস্পষ্ট পায়ের চিহ্ন। সে চিহ্ন দেখলে বোঝা যায় যে পথ সে চেনে না এবং সে জানে না ঠিক কোন্‌ দিকে সে যাচ্ছে। পথটা সংসারের কি অতিসংসারের তাও সে বোঝে নি । যাকে দেখতে পাচ্ছে তাকে নাম দিতে পারছে না তাকে নানা নামে ডাকছে। যে লক্ষ্য মনে রেখে সে পা ফেলছিল বার বার হঠাৎ আশ্চর্য হয়ে দেখছে  আরএকটা দিকে কে তাকে নিয়ে চলছে । 
পদে পদে তুমি ভুলাইলে দিক  
কোথা যাব আজি নাহি পাই ঠিক  
ক্লান্তহৃদয় ভ্রান্ত পথিক 

  এসেছি নূতন দেশে । 

কখনো উদার গিরির শিখরে 
কভু বেদনার তমোগহ্বরে 
চিনি না যে পথ সে পথের ‘পরে 

  চলেছি পাগল বেশে । 

এই আবছায়া রাস্তায় চলতে চলতে যে একটি বোধ কবির সামনে ক্ষণে ক্ষণে চমক দিচ্ছিল তার কথা তখনকার একটা চিঠিতে আছে  সেই চিঠির দুইএক অংশ তুলে দিই — 
কে আমাকে গভীর গম্ভীর ভাবে সমস্ত জিনিস দেখতে বলছে  কে আমাকে অভিনিবিষ্ট স্থির কর্ণে সমস্ত বিশ্বাতীত সংগীত শুনতে প্রবৃত্ত করছে  বাইরের সঙ্গে আমার সূক্ষ্ম ও প্রবলতম যোগসূত্রগুলিকে প্রতিদিন সজাগ সচেতন করে তুলছে ?  
আমরা বাইরের শাস্ত্র থেকে যে ধর্ম পাই সে কখনোই আমার ধর্ম হয়ে ওঠে না । তার সঙ্গে কেবলমাত্র একটা অভ্যাসের যোগ জন্মে । ধর্মকে নিজের মধ্যে উদ্ভূত করে তোলাই মানুষের চিরজীবনের সাধনা । চরম বেদনায় তাকে জন্মদান করতে হয়  নাড়ির শোণিত দিয়ে তাকে প্রাণদান করতে চাই  তার পরে জীবনে সুখ পাই আর নাপাই আনন্দে চরিতার্থ হয়ে মরতে পারি । 
এমনি করে ক্রমে ক্রমে জীবনের মধ্যে ধর্মকে স্পষ্ট করে স্বীকার করবার অবস্থা এসে পৌঁছল। যতই এটা এগিয়ে চলল ততই পূর্ব জীবনের সঙ্গে আসন্ন জীবনের একটা বিচ্ছেদ দেখা দিতে লাগল। অনন্ত আকাশে বিশ্বপ্রকৃতির যে শান্তিময় মাধুর্যআসনটা পাতা
    
    

    
    
    

  

