

  
    যোগাযোগ- চতুর্থ অঙ্ক-পরের দৃশ্য, ৭১
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- চতুর্থ অঙ্ক-পরের দৃশ্য, ৭১
    
    
    যোগাযোগ

মধুসূদন । পছন্দ হল না ? ভাবছ কম দাম! তুমি এর দাম কী বুঝবে ? ওঠো বলছি , এখনি ওঠো! 
&; 
[ শ্যামাসুন্দরী উঠে , ছুটে ঘর থেকে বেরিয়ে চলে গেল 
&; 
মধুসূদন । এ কিছুতেই চলবে না । কেদার । 
ভৃত্যের প্রবেশ 
&; 
তোর শ্যামাদিদিকে শিগ্‌গির ডেকে দে! 
[ ভৃত্যের প্রস্থান 
মধুসূদন খানিকক্ষণ খবরের কাগজ নিয়ে পড়লে । টেবিলে রুপোর ফুলদানিটা রুমাল দিয়ে ঘষে 
দেখলে ময়লা আছে কি না । ঝরা ফুলের পাপড়িগুলো টেবিলের উপর থেকে ঝেড়ে ফেললে । 
সোফার উপর কুশনগুলো গুছিয়ে ফেললে । হঠাৎ চোখে পড়ল ফোটোগ্রাফটা নেই । 
&; 
মধুসূদন । কেদার! 
&; 
ভৃত্যের প্রবেশ 
&; 
কেদার । মহারাজ! 
মধুসূদন । এখানে মহারানীর ছবি ছিল , কী হল ? 
কেদার । তাই তো , দেখছি নে । 
মধুসূদন । ডেকে আন্‌ তোর শ্যামাদিদিকে । 
কেদার । তাঁর মাথা ধরেছে । 
মধুসূদন । ধরুক মাথা । আস্পর্ধা তো কম নয় , হুকুম করলে আসে না । নিয়ে আয় তাকে । 
[ ভৃত্যের প্রবেশ 
&; 
শ্যামাসুন্দরী এসে দরজার বাইরে দাঁড়িয়ে রইল 
গর্জন করে 
&; 
মধুসূদন । এসো বলছি , শিগ্‌গির চলে এসো । ন্যাকামি কোরো না । 
&; 
শ্যামাসুন্দরীর প্রবেশ 
&; 


    
    

    
    
    

  

