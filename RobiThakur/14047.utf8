

  
    কবিতা    প্রলাপ ৩১
                
    
    








  
  

        

      রবীন্দ্র রচনাবলী (:)
    
 
    
    কবিতা    প্রলাপ ৩১
    
    
    প্রলাপ ৩

আয় লো প্রমদা নিঠুর ললনে 

বার বার বল্‌ কী আর বলি 
মরমের তলে লেগেছে আঘাত 

হৃদয় পরাণ উঠেছে জ্বলি 
আর বলিব না এই শেষবার 

এই শেষবার বলিয়া লই 
মরমের তলে জ্বলেছে আগুন 

হৃদয় ভাঙিয়া গিয়াছে সই 
পাষাণে গঠিত সুকুমার ফুল 

হুতাশনময়ী দামিনী বালা 
অবারিত করি মরমের তল 

কহিব তোরে লো মরম জ্বালা 
কতবার তোরে কহেছি ললনে 

দেখায়েছি খুলে হৃদয় প্রাণ 
মরমের ব্যথা  হৃদয়ের কথা  

সেসব কথায় দিস্‌ নি কান । 
কতবার সখি বিজনে বিজনে 

শুনায়েছি তোরে প্রেমের গান  
প্রেমের আলাপ  প্রেমের প্রলাপ 

সেসব প্রলাপে দিস্‌ নি কান 
কতবার সখি নয়নের জল 

করেছি বর্ষণ চরণতলে 
প্রতিশোধ তুই দিস্‌ নিকো তার 

শুধু এক ফোঁটা নয়নজলে 
শুধা ওলো বালা নিশার আঁধারে 

শুধা ওলো সখি আমার রেতে 
আঁখিজল কত করেছে গোপন 

মর্ত্য পৃথিবীর নয়ন হতে 
শুধা ওলো বালা নিশার বাতাসে 

লুটিতে আসিয়া ফুলের বাস 


    
    

    
    
    

  

