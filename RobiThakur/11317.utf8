

  
    মানসী   অপেক্ষা ১
                
    
    








  
  

        

      রবীন্দ্র রচনাবলী (:)
    
 
    
    মানসী   অপেক্ষা ১
    
    
    অপেক্ষা

 সকল বেলা কাটিয়া গেল

বিকাল নাহি যায়।
 দিনের শেষে শ্রান্তছবি
 কিছুতে যেতে চায় না রবি
 চাহিয়া থাকে ধরণীপানে

বিদায় নাহি চায়।

 মেঘেতে দিন জড়ায়ে থাকে

মিলায়ে থাকে মাঠে—
 পড়িয়া থাকে তরুর শিরে
 কাঁপিতে থাকে নদীর নীরে
 দাঁড়ায়ে থেকে দীর্ঘ ছায়া

মেলিয়া ঘাটে বাটে।

 এখনো ঘুঘু ডাকিছে ডালে

করুণ একতানে।
 অলস দুখে দীর্ঘ দিন
 ছিল সে বসে মিলনহীন
 এখনো তার বিরহগাথা

বিরাম নাহি মানে।

 বধূরা দেখো আইল ঘাটে

এল না ছায়া তবু।
 কলসঘায়ে ঊর্মি টুটে
 রশ্মিরাশি চূর্ণি উঠে
 শ্রান্ত বায়ু প্রান্তনীর

চুম্বি যায় কভু।

 দিবসশেষে বাহিরে এসে

সেও কি এতখনে



    
    

    
    
    

  

