

  
    যোগাযোগচতুর্থ অঙ্ক[ নূতন দৃশ্য ] ৬৩
                
    
    








  
  

        

      রবীন্দ্র রচনাবলী (:)
    
 
    
    যোগাযোগচতুর্থ অঙ্ক[ নূতন দৃশ্য ] ৬৩
    
    
    যোগাযোগ

কুমুদিনী । কিসের লড়াই দাদা 
বিপ্রদাস । যে সমাজ নারীকে তার মূল্য দিতে এত বেশি ফাঁকি দিয়েছে তার সঙ্গে লড়াই । 
কুমুদিনী । তুমি তার কী করতে পার দাদা ? 
বিপ্রদাস । আমি তাকে না মানতে পারি । তা ছাড়া আরো আরো কী করতে পারি সে আমাকে ভাবতে হবে  আজ থেকেই শুরু হল কুমু এই বাড়িতে তোর জায়গা আছে  সে সম্পূর্ণ তোর নিজের  আরকারো সঙ্গে আপস করে নয় । এইখানেই তুই নিজের জোরে থাকবি । 
কুমুদিনী । আচ্ছা দাদা  সে হবে  কিন্তু আর তুমি কথা কোয়ো না । তুমি একটুখানি মাথায় জল দিয়ে এসো গে । 
[ বিপ্রদাসের প্রস্থান 
 

[ নূতন দৃশ্য ]

[ কুমুদিনী ] 
 
মোতির মার প্রবেশ 
 
কুমুদিনী । একি ? তুমি যে 
 
কানে কানে কী বলবার পর 
 
মোতির মা । বাড়িকে ভূতে পেয়েছে বউরানী । ওখানে টিকে থাকা দায় । তুমি কি যাবে না ? 
কুমুদিনী । আমার কি ডাক পড়েছে ? 
মোতির মা । না  ডাকবার কথা বোধ হয় মনেও নেই । কিন্তু তুমি না গেলে তো চলবে না । 
কুমুদিনী । আমার কী করবার আছে ? আমি তো তাঁকে তৃপ্ত করতে পারব না । ভেবে দেখতে গেলে আমার জন্যেই সমস্ত কিছু হয়েছে  অথচ কোনো উপায় ছিল না । আমি যা দিতে পারতুম সে তিনি নিতে পারলেন না । আজ আমি শূন্য হাতে গিয়ে কী করব ? 
মোতির মা । বল কী বউরানী  সংসার যে তোমারই  সে তো তোমার হাতছাড়া হলে চলবে না । 
কুমুদিনী । সংসার বলতে কী বোঝ ভাই ? ঘরদুয়োর  জিনিসপত্র  লোকজন ? লজ্জা করে এ কথা বলতে যে  তাতে আমার অধিকার আছে । অধিকার অন্তরে খুইয়েছি  এখন কি ওইসব বাইরের জিনিস নিয়ে লোভ করা চলে ? 
মোতির মা । কী বলছ ভাই বউরানী ? ঘরে কি তুমি একেবারেই ফিরবে না ? 
কুমুদিনী । সব কথা ভালো করে বুঝতে পারছি নে । আর কিছুদিন আগে হলে ঠাকুরের কাছে সংকেত চাইতুম  দৈবজ্ঞের কাছে শুধোতে যেতুম । কিন্তু আমার সেসব ভরসা ধুয়ে মুঝে গেছে । আরম্ভে সব লক্ষ্মণই তো ভালো ছিল । শেষে কোনোটাই তো একটুও খাটল না । আজ কতবার বসে বসে ভেবেছি  দেবতার চেয়ে দাদার বিচারের উপর ভর করলে এত বিপদ ঘটত না । তবুও  মনের মধ্যে যে দেবতাকে নিয়ে দ্বিধা উঠেছে  হৃদয়ের মধ্যে তাঁকে এড়াতে পারি নে । ফিরে ফিরে সেইখানে এসে লুটিয়ে পড়ি । 
মোতির মা । তোমার কথা শুনে যে ভয় লাগে । ঘরে কি যাবেই না ? 


    
    

    
    
    

  

