

  
    বিসর্জন- তৃতীয় অঙ্ক - চতুর্থ দৃশ্য, ৬৩
                
    
    








  
  

        

      রবীন্দ্র রচনাবলী (://.-..)
    
 -->
    
    বিসর্জন- তৃতীয় অঙ্ক - চতুর্থ দৃশ্য, ৬৩
    
    
    বিসর্জন 


  
তাই স্বর্গে হয়েছে অরুচি ? আসিয়াছ 
    মৃগয়া করিতে , নির্ভয়বিশ্বাসসুখে 
    যেথা বাসা বেঁধে আছে মানবের ক্ষুদ্র 
    পরিবারে ? — অপর্ণা , বালিকা , দেবী নাই! 
  

অপর্ণা ।&;&;&;&;&; জয়সিংহ , তবে চলে এসো , এ মন্দির 

  
    ছেড়ে । 
  

জয়সিংহ ।&;&;&; যাব , যাব , তাই যাব , ছেড়ে চলে 

  
    যাব । হায় রে অপর্ণা , তাই যেতে হবে । 
    তবু , যে রাজত্বে আজন্ম করেছি বাস 
    পরিশোধ করে দিয়ে তার রাজকর 
    তবে যেতে পাব । থাক্‌ ও-সকল কথা । 
    দেখ্‌ চেয়ে গোমতীর শীর্ণ জলরেখা 
    জ্যোৎস্নালোকে পুলকিত — কলধ্বনি তার 
    এক কথা শতবার করিছে প্রকাশ ।
    
  


  
    আকাশেতে অর্ধচন্দ্র পাণ্ডুমুখচ্ছবি 
    শ্রান্তিক্ষীণ — বহু রাত্রিজাগরণে যেন 
    পড়েছে চাঁদের চোখে আধেক পল্লব 
    ঘুমভারে । সুন্দর জগৎ! হা অপর্ণা , 
    এমন রাত্রির মাঝে দেবী নাই । থাক্‌ 
    দেবী । অপর্ণা , জানিস কিছু সুখভরা 
    সুধাভরা কোনো কথা ? শুধু তাই বল্‌ । 
  



  
    যা শুনিলে মুহূর্তে অতলে মগ্ন হয়ে 
    ভুলে যাব জীবনের তাপ , মরণ যে 
    কত মধুরতাময় আগে হতে পাব 
    তার স্বাদ । অপর্ণা , এমন কিছু বল্‌ 
    ওই মধুকণ্ঠে তোর , ওই মধু-আঁখি 
    রেখে মোর মুখপানে , এই জনহীন 
    স্তব্ধ রজনীতে , এই বিশ্বজগতের 
    নিদ্রামাঝে , বল্‌ রে অপর্ণা , যা শুনিলে 
    মনে হবে চারি দিকে আর কিছু নাই , 
    শুধু ভালোবাসা ভাসিতেছে , পূর্ণিমার 
    সুপ্তরাত্রে রজনীগন্ধার গন্ধসম । 
  


    
    

    
    
    

  

