

  
    শৈশবসঙ্গীত   ভগ্নতরী ১৩
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত   ভগ্নতরী ১৩
    
    
    শৈশবসঙ্গীত

      সহসা ললিতাহৃদি আকুলি উঠিত যদি
                      সহসা দুয়েক কথা স্মরণে উঠিত জাগি
                      সহসা একটি শ্বাস বাহিরিত আনমনে
                      দুইটি অশ্রুর রেখা দেখা দিত দুনয়নে—
                      অমনি সুরেশ আসি ধরি তার মুখখানি
                      কহিত করুণ স্বরে কত আদরের বাণী।
                      মুছাইত আঁখিধারা যতন করিয়া অতি
                      শরতমেঘের মত  হৃদয়আঁধার যত
                      মূহূর্ত্তে ছুটিত আর ফুটিত হাসির জ্যোতি।
                      অমনি সে সুরেশের কাঁধে মুখ লুকাইয়া
                      আধো কাঁদি আধো হাসি হৃদয়ের ভাররাশি
                      সোহাগের পারাবারে দিত সব বিসর্জিয়া।



পঞ্চম সর্গ

 নারিকেলতরুকুঞ্জে’ বসিয়া দোঁহায়
                       একদা সেবিতেছিল প্রভাতের বায়—
                       সহসা দেখিল চাহি   প্রাণপণে দাঁড় বাহি
                       তরণী আসিছে এক সে দ্বীপের পানে
                       দেখিয়া দোঁহার হিয়া  উঠিল গো উথলিয়া
                       বিস্ময়হরষ  আর নাহি ধরে প্রাণে
                       হরষে ভাবিল দোঁহে দেশে যাবে ফিরে
                       কুটীর বাঁধিবে এক বিপাশার তীরে।
                       দুখ শোক ভুলি গিয়া—   একত্রে দুইটি হিয়া
                       সুখে জীবনের পথে করিবে মিণ
                       একত্রে দেখিবে দোঁহে সুখের স্বপন।

উঠিল তরণী’পরে 
 অনুকুলবায়ুভরে
 
 স্বদেশে করিল আগমন—
বাঁধিয়া
পরণশালা
 না জানিয়া কোন্‌ জ্বালা
 
 করিতেছে জীবনযাপন।
নির্ঝর কানন নদী
  দ্বীপের কুটীর যদি


    
    

    
    
    

  

