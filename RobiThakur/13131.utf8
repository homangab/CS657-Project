

  
    পুনশ্চবিশ্বশোক২
                
    
    








  
  

        

      রবীন্দ্র রচনাবলী (:)
    
 
    
    পুনশ্চবিশ্বশোক২
    
    
    পুনশ্চ


শাখাপ্রশাখায় 
 ধায়
হৃদয়ের মহানদী 
সব মানুষের জীবনস্রোতে ঘরে ঘরে। 
 অশ্রুধারার ব্রহ্মপুত্র 
 উঠছে
ফুলে ফুলে 

তরঙ্গে তরঙ্গে 
সংসারের কূলে কূলে 
 চলে তার বিপুল ভাঙাগড়া 
 দেশে
দেশান্তরে। 
 চিরকালের সেই বিরহতাপ 
 চিরকালের সেই মানুষের শোক 
নামল হঠাৎ আমার বুকে 
 এক প্লাবনে থর্‌থরিয়ে কাঁপিয়ে দিল 

পাঁজরগুলো — 
 সব ধরণীর কান্নার গর্জনে 
 মিলে গিয়ে চলে গেল অনন্তে 
 কী
উদ্দেশে কে তা জানে। 

আজকে আমি ডেকে বলি লেখনীকে 
 লজ্জা
দিয়ো না। 
কূল ছাপিয়ে উঠুক তোমার দান। 

দাক্ষিণ্যে তোমার 
 ঢাকা পড়ুক অন্তরালে 
 আমার
আপন ব্যথা। 
 ক্রন্দন তার হাজার তানে মিলিয়ে দিয়ো 

বিশাল বিশ্বসুরে। 

    
    

    
    
    

  

