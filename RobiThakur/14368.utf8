

  
    শ্যামলী   হঠাৎ দেখা ১
                
    
    








  
  

        

      রবীন্দ্র রচনাবলী (:)
    
 
    
    শ্যামলী   হঠাৎ দেখা ১
    
    
    হঠাৎ দেখা
রেলগাড়ির কামরায় হঠাৎ দেখা  

ভাবি নি সম্ভব হবে কোনোদিন । 
 
 আগে ওকে
বারবার দেখেছি 

লালরঙের শাড়িতে 

দালিম ফুলের মতো রাঙা  

আজ পরেছে কালো রেশমের কাপড়  

আঁচল তুলেছে মাথায় 

দোলনচাঁপার মতো চিকনগৌর মুখখানি ঘিরে । 

মনে হল  কালো রঙে একটা গভীর দূরত্ব 

ঘনিয়ে নিয়েছে নিজের চার দিকে  

যে দূরত্ব সর্ষেখেতের শেষ সীমানায় 

শালবনের নীলাঞ্জনে । 


থমকে গেল আমার সমস্ত মনটা  
 চেনা লোককে
দেখলেম অচেনার গাম্ভীর্যে । 
 

হঠাৎ খবরের কাগজ ফেলে দিয়ে 

আমাকে করলে নমস্কার । 

সমাজবিধির পথ গেল খুলে  

আলাপ করলেম শুরু — 

কেমন আছ  কেমন চলছে সংসার 

ইত্যাদি । 
 সে রইল
জানলার বাইরের দিকে চেয়ে 
যেন কাছের দিনের ছোঁয়াচ  পার  হওয়া চাহনিতে । 
 দিলে
অত্যন্ত ছোটো দুটো  একটা জবাব  

কোনোটা বা দিলেই না । 
 বুঝিয়ে দিলে
হাতের অস্থিরতায় — 

কেন এ  সব কথা  
 এর চেয়ে
অনেক ভালো চুপ করে থাকা । 
 



    
    

    
    
    

  

