

  
    নৈবেদ্য  ৯৯
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৯৯
    
    
    ৯৯

তব কাছে এই মোর শেষ নিবেদন — 
সকল ক্ষীণতা মম করহ ছেদন 
দৃঢ়বলে  অন্তরের অন্তর হইতে 
প্রভু মোর । বীর্য দেহো সুখের সহিতে  
সুখেরে কঠিন করি । বীর্য দেহো দুখে  
যাহে দুঃখ আপনারে শান্তস্মিত মুখে 
পারে উপেক্ষিতে । ভকতিরে । বীর্য দেহো 
কর্মে যাহে হয় সে সফল  প্রীতি স্নেহ 
পুণ্যে ওঠে ফুটি । বীর্য দেহো ক্ষুদ্র জনে 
না করিতে হীনজ্ঞান  বলের চরণে 
না লুটিতে । বীর্য দেহো চিত্তেরে একাকী 
প্রত্যহের তুচ্ছতার ঊর্ধ্বে দিতে রাখি । 
 
 
বীর্য দেহো তোমার চরণে পাতি শির 
অহর্নিশি আপনারে রাখিবারে স্থির । 


    
    

    
    
    

  

