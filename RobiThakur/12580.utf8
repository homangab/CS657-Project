

  
    সানাই  অসম্ভব ছবি  ২
                
    
    








  
  

        

      রবীন্দ্র রচনাবলী (:)
    
 
    
    সানাই  অসম্ভব ছবি  ২
    
    
    সানাই

চকিতে সম্মুখে আসি শুধালাম  
 “ তুমি কি শোন নি মোর
নাম । ” 
মুখে তার সে কি অসন্তোষ  
 সে কি লজ্জা  সে কি রোষ  

সে কি সমুদ্ধত অহংকার । 

উত্তর শোনার 
 অপেক্ষা না করি আমি দ্রুত গেনু
চলি । 

ঘুঘুর কাকলি 
ঘন পল্লবের মাঝে আশ্বিনের রৌদ্র ও ছায়ারে 
 ব্যথিত করিছে চির
নিরুত্তর ব্যর্থতার ভারে । 
 
মিথ্যা  মিথ্যা এ স্বপন  ঘরে ফিরে বসিয়া নির্জনে 
 শৈলঅরণ্যের সেই
ছবিখানি আনি মনেমনে 

অসম্ভব রচনায় 
 পূরণ করিনু তারে ঘটে
নি যা সেই কল্পনায় । 
 

যদি সত্য হ ' ত  যদি বলিতাম কিছু  

শুনিত সে মাথা করি নিচু  

কিংবা যদি সুতীব্র চাহনি 

বিদ্যুৎবাহনী  

কটাক্ষে হানিত মুখে 

রক্ত মোর আলোড়িয়া বুকে  

কিংবা যদি চলে যেত অঞ্চল সংবরি 
 শুষ্কপত্রপরিকীর্ণ
বনপথ সচকিত করি  

আমি রহিতাম চেয়ে 

 হেসে উঠিতাম গেয়ে — 
 “ চলে গেলে হে রূপসী 
মুখখানি ঢেকে  
বঞ্চিত কর নি মোরে  পিছনে গিয়েছ কিছু রেখে । ” 
 

হায় রে  হয় নি কিছু বলা  
 হয় নি ছায়ার পথে
ছায়াসম চলা  

হয়তো সে শিলাতল ' পরে 
 এখনো পড়িছে কাব্য
গুন্‌গুন্‌ স্বরে । 

    
    

    
    
    

  

