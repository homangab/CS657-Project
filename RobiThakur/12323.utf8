

  
    পরিশেষ  বোরোবুদুর ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  বোরোবুদুর ১
    
    
    বোরোবুদুর
 সেদিন প্রভাতে সূর্য এইমতো উঠেছে অম্বরে 

অরণ্যের বন্দনমর্মরে  

নীলিম বাষ্পের স্পর্শ লভি 

শৈলশ্রেণী দেখা দেয় যেন ধরণীর স্বপ্নচ্ছবি । 
 

নারিকেলবনপ্রান্তে নরপতি বসিল একাকী 

 ধ্যানমগ্নআঁখি । 

উচ্চে উচ্ছ্বসিল প্রাণ অন্তহীন আকাঙ্ক্ষাতে  

কী সাহসে চাহিল পাঠাতে 

আপন পূজার মন্ত্র যুগযুগান্তরে । 

অপরূপ অমৃত অক্ষরে 

লিখিল বিচিত্র লেখা  সাধকের ভক্তির পিপাসা 


রচিল আপন মহাভাষা — 

সর্বকাল সর্বজন 

আনন্দে পড়িতে পারে যে ভাষার লিপির লিখন । 
 

সে লিপি ধরিল দ্বীপ আপন বক্ষের মাঝখানে  

সে লিপি তুলিল গিরি আকাশের পানে । 

সে লিপির বাণী সনাতন 

করেছে গ্রহণ 

প্রথম উদিত সূর্য শতাব্দীর প্রত্যহ প্রভাতে । 

অদূরে নদীর কিনারাতে 

আলবাঁধা মাঠে 

কত যুগ ধরে চাষী ধান বোনে আর ধান কাটে — 

আঁধারে আলোয় 

প্রত্যহের প্রাণলীলা সাদায় কালোয় 

ছায়ানাট্যে ক্ষণিকের নৃত্যচ্ছবি যায় লিখে লিখে  

লুপ্ত হয় নিমিখে নিমিখে । 

কালের সে লুকাচুরি  তারি মাঝে সংকল্প সে কার 

প্রতিদিন করে মন্ত্রোচ্চার  



    
    

    
    
    

  

