

  
    ভগ্নহৃদয় - নবম সর্গ, ৬৬
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - নবম সর্গ, ৬৬
    
    
    ভগ্নহৃদয় 
জোছনা-আলোকে নয়ন মেলিতে,
হাসিপরিমলে অধর ভরিয়া
লোহিত রেণুর সিঁদুর পরিয়া
ভ্রমরে ডাকিতো হাসিতে হাসিতে—
কাছে এলে তারে দিত না বসিতে—
সহসা আজ সে হৃদয় আমার
&;&;&;&;কোথায় হারিয়েছি!
এখনো যদি গো খুঁজিয়া পাই
&;&;&;&;এখনো তাহারে কুড়ায়ে আনি—
এখনো তাহারে দলে নাই কেহ,
&;&;&;&; আমার সাধের কুসুমখানি।
এখনো, সজনি, একটি পাপড়ি
&;&;&;&;ঝরে নি তাহার জানি লো জানি।
শুধু হারায়েছে, খুঁজিয়া পাইলে
&;&;&;&;এখনি তাহারে কুড়ায়ে আনি।
ত্বরা কর্ তবে, ত্বরা কর্ তোরা,
&;&;&;&; হৃদয় খুঁজিতে যাই—
শুকাবার আগে ছিঁড়িবার আগে
&;&;&;&;হৃদয় আমার চাই!

সখীদের প্রতি
বিপাশাতীরের পথে, সখি, আয়
&;&;&;&;&;&;&;&;আয়, ত্বরা করে আয়!
জানিস্‌ কি, সখি, নদীতীরে কবি
&;&;&;&;&;&;&;&; কখন বেড়াতে যায়?
জানিস্‌ তো, সখি, পথের ধারেতে
&;&;&;&;&;&;&;&;একটি অশোক আছে,
বনলতা কত ফুলে ফুলে ভরা
&;&;&;&;&;&;&;&;উঠিয়াছে সেই গাছে—
সেই খানে, সখি, সেই গাছতলে
&;&;&;&;&;&;&;&;বসিয়া থাকিতে হবে।

    
    

    
    
    

  

