

  
    চিত্রা  প্রেমের অভিষেক  ১
                
    
    








  
  

        

      রবীন্দ্র রচনাবলী (:)
    
 
    
    চিত্রা  প্রেমের অভিষেক  ১
    
    
    প্রেমের অভিষেক

তুমি মোরে করেছ সম্রাট । তুমি মোরে 
পরায়েছ গৌরবমুকুট । পুষ্পডোরে 
সাজায়েছ কণ্ঠ মোর  তব রাজটিকা 
দীপিছে ললাটমাঝে মহিমার শিখা 
অহর্নিশি । আমার সকল দৈন্যলাজ 
আমার ক্ষুদ্রতা যত ঢাকিয়াছ আজ 
তব রাজআস্তরণে । হৃদিশয্যাতল 
শুভ্র দুগ্ধফেননিভ কোমল শীতল 
তারি মাঝে বসায়েছ  সমস্ত জগৎ 
বাহিরে দাঁড়ায়ে আছে  নাহি পায় পথ 
সে অন্তরঅন্তঃপুরে । নিভৃত সভায় 
আমারে চৌদিকে ঘিরি সদা গান গায় 
বিশ্বের কবিরা মিলি  অমরবীণায় 
উঠিয়াছে কী ঝংকার । নিত্য শুনা যায় 
দূরদূরান্তর হতে দেশবিদেশের 
ভাষা  যুগযুগান্তের কথা  দিবসের 
নিশীথের গান  মিলনের বিরহের 
গাথা  তৃপ্তিহীন শ্রান্তিহীন আগ্রহের 
উৎকণ্ঠিত তান । 
 
 

 
প্রেমের অমরাবতী — 
প্রদোষআলোকে যেথা দময়ন্তী সতী 
বিচরে নলের সনে দীর্ঘনিশ্বসিত 
অরণ্যের বিষাদমর্মরে  বিকশিত 
পুষ্পবীথিতলে শকুন্তলা আছে বসি  
করপদ্মতললীন ম্লান মুখশশী  
ধ্যানরতা  পুরূরবা ফিরে অহরহ 
বনে বনে  গীতস্বরে দুঃসহ বিরহ 
বিস্তারিয়া বিশ্বমাঝে  মহারণ্যে যেথা 


    
    

    
    
    

  

