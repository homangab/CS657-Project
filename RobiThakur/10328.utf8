

  
    ক্ষণিকা  দুই তীরে ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  দুই তীরে ১
    
    
    দুই তীরে
আমি ভালোবাসি আমার 
 নদীর বালুচর  
শরৎকালে যে নির্জনে 
 চকাচকীর ঘর ।


যেথায় ফুটে কাশ 

তটের চারি পাশ  


শীতের দিনে বিদেশী সব 

হাঁসের বসবাস । 
 

কচ্ছপেরা ধীরে 

রৌদ্র পোহায় তীরে  

দু  একখানি জেলের ডিঙি 

সন্ধেবেলায় ভিড়ে । 
 


আমি ভালোবাসি আমার 

নদীর বালুচর  

শরৎকালে যে নির্জনে 

চকাচকীর ঘর । 
 
তুমি ভালোবাস তোমার

 
 ওই ও পারের বন  
যেথায় গাঁথা ঘনচ্ছায়া 
 পাতার আচ্ছাদন । 
  

যেথায় বাঁকা গলি 

নদীতে যায় চলি  
 দুই ধারে
তার বেণুবনের 

শাখায় গলাগলি । 
  


    
    

    
    
    

  

