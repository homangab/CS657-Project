

  
    শ্যামা  পরিশিষ্ট   ১৯
                
    
    








  
  

        

      রবীন্দ্র রচনাবলী (:)
    
 
    
    শ্যামা  পরিশিষ্ট   ১৯
    
    
    শ্যামা
১
গৃহদ্বারে পথপার্শ্বে


শ্যামা । এখনো কেন সময় নাহি হল 



  
    
      নামনাজানা অতিথি  
    
  
  আঘাত হানিলে না দুয়ারে 
  
    
      কহিলে না  দ্বার খোলো । 
    
    হাজার লোকের মাঝে 
    রয়েছি একেলা যে  
    এসো আমার হঠাৎ আলো 
    
      পরান চমকি তোলো । । 
    
  

 
আঁধার বাঁধা আমার ঘরে 
জানি না কাঁদি কাহার তরে । । 
 

  
    চরণসেবার সাধনা আনো  
    সকল দেবার বেদনা আনো  
    
      নবীন প্রাণের জাগরমন্ত্র 
      
        কানে কানে বোলো । । 
      
    
  




রাজপথে 


প্রহরীগণ । রাজার আদেশ ভাই 




  চোর ধরা চাই  চোর ধরা চাই  

কোথা তারে পাই ? 

যারে পাও তারে ধরো 

  
    কোনো ভয় নাই ॥ 
  



বজ্রসেনের প্রবেশ


প্রহরী । ধর্ ধর্  ওই চোর  ওই চোর । 
বজ্রসেন । নই আমি  নই নই নই চোর । 


অন্যায় অপবাদে 
আমারে ফেলো না ফাঁদে । 


    
    

    
    
    

  

