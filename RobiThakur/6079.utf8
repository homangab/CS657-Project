

  
    বিসর্জন প্রথম অঙ্ক  প্রথম দৃশ্য ৯
                
    
    








  
  

        

      রবীন্দ্র রচনাবলী (:)
    
 
    
    বিসর্জন প্রথম অঙ্ক  প্রথম দৃশ্য ৯
    
    
    বিসর্জন 


  

   বেলা করে আসি  খায় না সে তৃণদল  
    ডেকে ডেকে চায় পথপানে — কোলে করে 
    নিয়ে তারে  ভিক্ষাঅন্ন কয় জনে ভাগ 
    করে খাই । আমি তার মাতা । 
  

জয়সিংহ । মহারাজ  

  
    আপনার প্রাণঅংশ দিয়ে  যদি তারে 
    বাঁচাইতে পারিতাম  দিতাম বাঁচায়ে । 
    মা তাহারে নিয়েছেন — আমি তারে আর 
    ফিরাব কেমনে ? 
  



অপর্ণা । মা তাহারে নিয়েছেন ? 

  
    মিছে কথা রাক্ষসী নিয়েছে তারে 
  

জয়সিংহ । ছি ছি  

  
    ও কথা এনো না মুখে । 
  

অপর্ণা । মা  তুমি নিয়েছ 

  
    কেড়ে দরিদ্রের ধন রাজা যদি চুরি 
    করে  শুনিয়াছি নাকি  আছে জগতের 
    রাজা — তুমি যদি চুরি করো  কে তোমার 
    করিবে বিচার মহারাজ  বলো তুমি — 
  

গোবিন্দমাণিক্য । বৎসে  আমি বাক্যহীন — এত ব্যথা কেন  

  
    এত রক্ত কেন  কে বলিয়া দিবে মোরে ? 
  

অপর্ণা । এইযে সোপান বেয়ে রক্তচিহ্ন দেখি 

  
    এ কি তারি রক্ত ? ওরে বাছনি আমার 
    মরি মরি  মোরে ডেকে কেঁদেছিল কত  
    চেয়েছিল চারি দিকে ব্যাকুল নয়নে  
    কম্পিত কাতর বক্ষে  মোর প্রাণ কেন 
    যেথা ছিল সেথা হতে ছুটিয়া এল না ? 
    
      প্রতিমার প্রতি 
    
  

 
জয়সিংহ । আজন্ম পূজিনু তোরে  তবু তোর মায়া 

  
    বুঝিতে পারি নে । করুণায় কাঁদে প্রাণ 
    মানবের  দয়া নাই বিশ্বজননীর 
  

 


    
    

    
    
    

  

