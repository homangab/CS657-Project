

  
    সোনার তরী - বিম্ববতী,৩
                
    
    








  
  

        

      রবীন্দ্র রচনাবলী (://.-..)
    
 -->
    
    সোনার তরী - বিম্ববতী,৩
    
    
    সোনার তরী

&;&; রানীরে দংশিল যেন বৃশ্চিকের মতো। 
&;&; চীৎকারি কহিল রানী কর হানি বুকে 
&;&; মরিতে দেখেছি তারে আপন সম্মুখে 
&;&; কার প্রেমে বাঁচিল সে সতিনের মেয়ে,
&;&; ধরাতলে রূপসী সে সকলের চেয়ে! 
&;
&;&; ঘষিতে লাগিল রানী কনকমুকুর 
&;&; বালু দিয়ে— প্রতিবিম্ব না হইল দূর। 
&;&; মসী লেপি দিল তবু ছবি ঢাকিল না। 
&;&; অগ্নি দিল তবুও তো গলিল না সোনা। 
&;&; আছাড়ি ফেলিল ভূমে প্রাণপণ বলে,
&;&; ভাঙিল না সে মায়া-দর্পণ। ভূমিতলে 
&;&; চকিতে পড়িল রানী, টুটি গেল প্রাণ— 
&;&; সর্বাঙ্গে হীরকমণি অগ্নির সমান 
&;&; লাগিল জ্বলিতে। ভূমে পড়ি তারি পাশে 
&;&; কনকদর্পণে দুটি হাসিমুখ হাসে। 
&;&; বিম্ববতী, মহিষীর সতিনের মেয়ে 
&;&; ধরাতলে রূপসী সে সকলের চেয়ে। 

    
    

    
    
    

  

