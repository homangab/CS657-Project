

  
    বীথিকা দুই সখী ১
                
    
    








  
  

        

      রবীন্দ্র রচনাবলী (:)
    
 
    
    বীথিকা দুই সখী ১
    
    
    দুই সখী


দুজন সখীরে 

দূর হতে দেখেছিনু অজানার তীরে । 

জানি নে কাদের ঘর  দ্বার খোলা আকাশের পানে  

দিনান্তে কহিতেছিল কী কথা কে জানে । 

এক নিমিষেতে 

অপরিচয়ের দেখা চলে যেতে যেতে 

উপরের দিকে চেয়ে । 

দুটি মেয়ে 

যেন দুটি আলোকণা 

আমার মনের পথে ছায়াতলে করিল রচনা 

ক্ষণতরে আকাশের বাণী  

অর্থ তার নাহি জানি । 
 

যাহারা ওদের চেনে  

নাম জানে  কাছে লয় টেনে  

একসাথে দিন যাপে  

প্রত্যহের বিচিত্র আলাপে 

ওদের বেঁধেছে তারা ছোটো করে 

পরিচয়ডোরে । 
 

সত্য নয় 

ঘরের ভিত্তিতে ঘেরা সেই পরিচয় । 

 যাবে দিন 


সে জানা কোথায় হবে লীন । 

বন্ধহীন অনন্তের বক্ষতলে উঠিয়াছে জেগে 

কী নিশ্বাসবেগে 

যুগলতরঙ্গসম । 

অসীম কালের মাঝে ওরা অনুপম  


ওরা অনুদ্দেশ  

কোথায় ওদের শেষ 



    
    

    
    
    

  

