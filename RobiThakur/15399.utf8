

  
    সংস্কৃতশিক্ষা  ১১
                
    
    








  
  

        

      রবীন্দ্র রচনাবলী (:)
    
 
    
    সংস্কৃতশিক্ষা  ১১
    
    
    সংস্কৃতশিক্ষা

৭। যৌ শোভেতে তরুতলে তৌ তব পুত্রৌ ন বা?
 ৮। যৌ শোভেতে তরুতলে তৌ মম পুত্রৌ যৌ শব্দায়েতে ক্রীড়াগারে তৌ চ পুত্রৌ মমৈব (৩)।
 
পাঠচর্চা ১
ক। সন্ধিবিচ্ছেদ করো।
খ। পঞ্চম ও ষষ্ঠ পদটি ব্যতীত অন্য পদগুলিকে একবচন করো। তদুপলক্ষ্যে নিম্নলিখিত
সন্ধিসংকেতগুলি দ্রষ্টব্য—
৪ (১৫ ১৯) ৭ (১২) ৮ (১২ ৩)
 
পাঠচর্চা ২
ক। সংস্কৃত করো—
১। কোন দুইজন ছুটিতেছে?
২। দুইজন প্রহরী ছুটিতেছে।
৩। কাহার দুইটি ধেনু চরিতেছে?
৪। আমারই দুইটি ধেনু চড়িতেছে (৩)।
৫। যে দুইজন বকিতেছে তাহারা কাহারা (১৮)?
৬। যে দুইজন বকিতেছে তাহারা তোমারই ছাত্র (১৮ ৩ ১৯)।
৭। কাহার দুইটি উজ্জ্বল মণি শোভা পাইতেছে?
৮। আমারই দুই উজ্জ্বল মণি শোভা পাইতেছে (৩)।
৯। কোন্‌ দুইটি গরু শব্দ করিতেছে?
১০। তোমারই দুইটি গরু শব্দ করিতেছে (৩)।
১১। কোন্‌ দুইজনে কাঁপিতেছে?
১২। যে দুইজন ছাত্র পড়িতেছে তাহারাই কাঁপিতেছে (১৮ ৬)।
 
খ। একবচন করো।
 
কন্ঠস্থ করো—


অনাহূতঃ প্রবিশতি অপৃষ্টো বহু ভাষতে
অবিশ্বস্তে বিশ্বসিতি মূঢ়চেতা নরাধমঃ।


অনাহূতঃ অপৃষ্টঃ অবিশ্বস্তঃ নরাধমঃ এই কয়েকটি শব্দকে দ্বিবচন ও বহুবচন করো। প্রথম তিনটি
শব্দকে স্ত্রীলিঙ্গ ও ক্লীবলিঙ্গ করিয়া একবচন ও বহুবচন করো। নিম্নলিখিত দুইটি ক্রিয়াপদকে
দ্বিবচন করো—
প্রবিশতি ভাষতে।

    
    

    
    
    

  

