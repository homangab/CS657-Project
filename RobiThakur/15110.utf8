

  
    স্ফুলিঙ্গ ,৬
                
    
    








  
  

        

      রবীন্দ্র রচনাবলী (://.-..)
    
 -->
    
    স্ফুলিঙ্গ ,৬
    
    
    স্ফুলিঙ্গ 
১৬
খেলার খেয়াল বশে কাগজের তরী 
স্মৃতির খেলনা দিয়ে দিয়ে গেনু ভরি । 
যদি ঘাটে গিয়ে ঠেকে প্রভাতবেলায় 
তুলে নিয়ো তোমাদের প্রাণের খেলায় । 

১৭
পূর্বের দিগন্তমূলে 
অপূর্বের ললাটের পর 
পশ্চিম প্রান্তের রবি 
আশিসিল প্রসারিয়া কর । 

১৮
নিরুদ্দেশ 
শ্রীমান দিলীপকুমারের উদ্দেশে— 

  বহুদিন কেন তব সহাস্য 
  দেখি নি অমল কমল আস্য , 
  
    তব মুখ হতে স্বরসুধাস্রোতে 
    
      শুনি নি সরস ভাবের ভাষ্য ! 
    
  

&; 

  কেন যে তোমার এ ঔদাস্য 
  
    অবশ্য ক ' রে লিখো লিখো মোরে 
    
      কারণটা যদি হয় প্রকাশ্য । 
    
  

&; 

  সুহৃজ্জনের বিস্মরণের— 
  মন হতে তারে নিঃসারণের— 
  
    চর্চায় আজি হলে তুমি রাজি 
    
      এ কথা নেহাত অবিশ্বাস্য । 
    
  



    
    

    
    
    

  

