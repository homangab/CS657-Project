

  
    জাপান যাত্রী ২ ১
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ২ ১
    
    
    জাপান যাত্রী ২
জাহাজ ছেড়ে দিলে। মধুর বহিছে বায়ু ভেসে চলি রঙ্গে। 
কিন্তু এর রঙ্গটা কেবলমাত্র ভেসে চলার মধ্যেই নয়। ভেসে চলার একটি বিশেষ দৃষ্টি ও সেই বিশেষ দৃষ্টির বিশেষ রস আছে। যখন হেঁটে চলি তখন কোনো অখণ্ড ছবি চোখে পড়ে না। ভেসে চলার মধ্যে দুই বিরোধের পূর্ণ সামঞ্জস্য হয়েছে–বসেও আছি চলছিও। সেইজন্যে চলার কাজ হচ্ছে অথচ চলার কাজে মনকে লাগাতে হচ্ছে না। তাই মন যা সামনে দেখছে তাকে পূর্ণ করে দেখছে। জল স্থল  আকাশের সমস্তকে এক করে মিলিয়ে দেখতে পাচ্ছে। 
ভেসে চলার মধ্যে দিয়ে দেখার আর একটা গুণ হচ্ছে এই যে তা মনোযোগকে জাগ্রত করে কিন্তু মনোযোগকে বদ্ধ করে না। না দেখতে পেলেও চলত কোনো অসুবিধে হত না পথ ভুলতুম না গর্তয় পড়তুম না। এইজন্যে ভেসে চলার দেখাটা হচ্ছে নিতান্তই দায়িত্ববিহীন দেখা দেখাটাই তার চরম লক্ষ্য এইজন্যেই এই দেখাটা এমন বৃহৎ এমন আনন্দময়। 
এতদিনে এইটুকু বোঝা গেছে যে মানুষ নিজের দাসত্ব করতে বাধ্য কিন্তু নিজের সম্বন্ধেও দায়ে  পড়া কাজে তার প্রীতি নেই। যখন চলাটাকেই লক্ষ্য করে পায়চারি করি তখন সেটা বেশ কিন্তু যখন কোথাও পৌছবার দিকে লক্ষ্য করে চলতে হয় তখন সেই চলার বাধ্যতা থেকে মুক্তি পাওয়ার শক্তিতেই মানুষের সম্পদ প্রকাশ পায়। ধন জিনিসটার মানেই এই তাতে মানুষের প্রয়োজন কমায় না কিন্তু নিজের প্রয়োজন সম্বন্ধে তার নিজের বাধ্যতা কমিয়ে দেয়। খাওয়া  পরা দেওয়া  নেওয়ার দরকার তাকে মেটাতেই হয় কিন্তু তার বাইরে যেখানে তার উদ্বৃত্ত সেইখানেই মানুষ মুক্ত সেইখানেই সে বিশুদ্ধ নিজের পরিচয় পায়। সেইজন্যেই ঘটিবাটি প্রভৃতি দরকারি জিনিসকেও মানুষ সুন্দর করে গড়ে তুলতে চায় কারণ ঘটিবাটির উপযোগিতা মানুষের প্রয়োজনের পরিচয় মাত্র কিন্তু তার সৌন্দর্যে মানুষের নিজেরই রুচির নিজেরই আনন্দের পরিচয়। ঘটিবাটির উপযোগিতা বলছে মানুষের দায় আছে ঘটিবাটির সৌন্দর্য বলছে মানুষের আত্মা আছে। 
আমার না হলেও চলত কেবল আমি ইচ্ছা করে করছি এই যে মুক্ত কর্তৃত্বের ও মুক্ত ভোক্তৃত্বের অভিমান যে অভিমান বিশ্বস্রষ্টার এবং বিশ্বরাজ্যেশ্বরের সেই অভিমানই মানুষের সাহিত্যে এবং আর্টে। এই রাজ্যটি মুক্ত মানুষের রাজ্য এখানে জীবনযাত্রার দায়িত্ব নেই। 
আজ সকালে যে প্রকৃতি সবুজ পাড়  দেওয়া গেরুয়া নদীর শাড়ি পরে আমার সামনে দাঁড়িয়েছে আমি তাকে দেখছি। এখানে আমি বিশুদ্ধ দ্রষ্টা। এই দ্রষ্টা আমিটি যদি নিজেকে ভাষায় বা রেখায় প্রকাশ করত তা হলে সেইটেই হত সাহিত্য সেইটেই হত আর্ট। খামকা বিরক্ত হয়ে এমন কথা কেউ বলতে পারে “ তুমি দেখছ তাতে আমার গরজ কী। তাতে আমার পেটও ভরবে না আমার ম্যালেরিয়াও ঘুচবে না তাতে আমার খসল  খেতে বেশি করে ফসল ধরবার উপায় হবে না। ” ঠিক কথা। আমি যে দেখছি এতে তোমার কোনো গরজ নেই। অথচ আমি যে শুদ্ধমাত্র দ্রষ্টা এ সম্বন্ধে বস্তুতই যদি তুমি উদাসীন হও তা হলে জগতে আর্ট এবং সাহিত্য  সৃষ্টির কোনো মানে থাকে না। 
আমাকে তোমরা জিজ্ঞাসা করতে পার “ আজ এতক্ষণ ধরে তুমি যে লেখাটা লিখছ ওটাকে কী বলবে। সাহিত্য না তত্ত্বালোচনা?” 
নাই বললুম তত্ত্বালোচনা। তত্ত্বালোচনায় যে  ব্যক্তি আলোচনা করে সে প্রধান নয় তত্ত্বটাই প্রধান। সাহিত্যে সেই ব্যক্তিটাই প্রধান তত্ত্বটা উপলক্ষ। এই  যে সাদা মেঘের ছিটে  দেওয়া নীল আকাশের নীচে শ্যামল  ঐশ্বর্যময়ী ধরণীর আঙিনার সামনে  

    
    

    
    
    

  

