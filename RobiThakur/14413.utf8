

  
    শ্যামলী  বঞ্চিত ৩
                
    
    








  
  

        

      রবীন্দ্র রচনাবলী (:)
    
 
    
    শ্যামলী  বঞ্চিত ৩
    
    
    শ্যামলী

মনে হল প্লাটফর্‌ম্‌টার 
এক প্রান্ত থেকে আর  এক প্রান্ত প্রশ্ন করছে আমাকে  

জবাব দিচ্ছি নীরবে  

“ না এলেই হত । ” 

আর  একবার পড়লুম পোস্টকার্ড্‌খানা — 

ভুল করি নি তো ? 
 

এখন ফিরতি গাড়ি নেই একটাও । 

যদি বা থাকত  তবু কি — 
বুকের মধ্যে পাক খেয়ে বেড়াচ্ছে 

কত রকমের ‘হয়তো'— 

সবগুলিই সাংঘাতিক । 
 

বেরিয়ে এসে তাকিয়ে রইলুম ব্রিজটার দিকে । 

রাস্তার লোক কী ভাবলে জানি নে । 

সামনে ছিল বাস্‌  উঠে পড়লুম । 

ফেলে দিলুম চন্দ্রমল্লিকাটা । 

    
    

    
    
    

  

