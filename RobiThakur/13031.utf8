

  
    প্রহাসিনী - কাপুরুষ , ১
                
    
    








  
  

        

      রবীন্দ্র রচনাবলী (://.-..)
    
 -->
    
    প্রহাসিনী - কাপুরুষ , ১
    
    
    কাপুরুষ 
নিবেদনম্‌ অধ্যাপকিনিসু — 
কর্তা তোমার নিতান্ত নন শিশু , 
জানিয়ো তো সেই সংখ্যাতত্ত্বনিধিকে , 
ব্যর্থ যদি করেন তিনি বিধিকে , 
পুরুষজাতির মুখ্যবিজয়কেতু 
গুম্ফশ্মশ্রু ত্যজেন বিনা হেতু , 
গণ্ডদেশে পাবেন ক্ষুরের শাস্তি 
একটুমাত্র সংশয় তায় নাস্তি । 
সিংহ যদি কেশর আপন মুড়োয় 
সিংহী তারে হেসেই তবে উড়োয় । 
কৃষ্ণসার সে বদ্‌খেয়ালে হঠাৎ 
শিং জোড়াটা কাটে যদি পটাৎ 
কৃষ্ণসারনি সইতে সে কি পারবে — 
ছী ছি ব ' লে কোন্‌ দেশে দৌড় মারবে । 
উলটো দেখি অধ্যাপকের বেলায় — 
গোঁফদাড়ি সে অসংকোচে ফেলায় , 
কামানো মুখ দেখেন যখন ঘরনী 
বলেন না তো ‘ দ্বিধা হও , মা ধরণী ' । 


    
    

    
    
    

  

