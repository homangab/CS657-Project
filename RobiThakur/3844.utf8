

  
    জাপান যাত্রী ৭ ১
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ৭ ১
    
    
    জাপান যাত্রী ৭

এই কয়দিন আকাশ এবং সমুদ্রের দিকে চোখ ভরে দেখছি আর মনে হচ্ছে অনন্তের রঙ তো শুভ্র নয় তা কালো কিম্বা নীল। এই আকাশ খানিক দূর পর্যন্ত আকাশ অর্থাৎ প্রকাশ ততটা সে সাদা। তার পরে সে অব্যক্ত সেইখান থেকে সে নীল। আলো যতদূর সীমার রাজ্য সেই পর্যন্ত তার পরেই অসীম অন্ধকায়। সেই অসীম অন্ধকারের বুকের উপরে এই পৃথিবীর আলোকময় দিনটুকু যেন কৌস্তভমণির হার দুলছে।
এই প্রকাশের জগৎ এই গৌরাঙ্গী তার বিচিত্র রঙের সাজ পরে অভিসারে চলেছে–ওই কালোর দিকে ওই অনির্বচনীয় অব্যক্তের দিকে। বাঁধা নিয়মের মধ্যে বাঁধা থাকাতেই তার মরণ–সে কুলকেই সর্বস্ব করে চুপ করে বসে থাকতে পারে না সে কুল খুইয়ে বেরিয়ে পড়েছে। এই বেরিয়ে যাওয়া বিপদের যাত্রা পথে কাঁটা পথে সাপ পথে ঝড় বৃষ্টি–সমস্তকে অতিক্রম করে বিপদকে উপেক্ষা করে সে যে চলেছে সে কেবল ওই অব্যক্ত অসীমের টানে। অব্যক্তর দিকে ‘আরো’র দিকে প্রকাশের এই কুল খোওয়ানো অভিসারযাত্রা–প্রলয়ের ভিতর দিয়ে বিপ্লবের কাঁটাপথে পদে পদে রক্তের চিহ্ন এঁকে।
 কিন্তু কেন চলে কোন্‌ দিকে চলে ওদিকে তো পথের চিহ্ন নেই কিছু তো দেখতে পাওয়া যায় না? না দেখা যায় না সব অব্যক্ত। কিন্তু শূন্য তো নয় কেননা ওই দিক থেকেই বাঁশির সুর আসছে। আমাদের চলা এ চোখে দেখে চলা নয় এ সুরের টানে চলা। যেটুকু চোখে দেখে চলি সে তো বুদ্ধিমানের চলা তার হিসাব আছে তার প্রমাণ আছে সে ঘুরে ঘুরে কুলের মধ্যেই চলা। সে চলায় কিছুই এগোয় না। আর যেটুকু বাঁশি শুনে পাগল হয়ে চলি যেচলায় মরাবাঁচা জ্ঞান থাকে না সেই পাগলের চলাতেই জগৎ এগিয়ে চলেছে। সেই চলাকে নিন্দার ভিতর দিয়ে বাধার ভিতর দিয়ে চলতে হয় কোনো নজির মানতে গেলেই তাকে থমকে দাঁড়াতে হয়। তার এই চলার বিরুদ্ধে হাজাররকম যুক্তি আছে সেযুক্তি তর্কের দ্বারা খণ্ডন করা যায় না। তার এই চলার কেবল একটিমাত্র কৈফিয়ত আছে–সে বলছে ওই অন্ধকারের ভিতর দিয়ে বাঁশি আমাকে ডাকছে। নইলে কেউ কি সাধ করে আপনার সীমা ডিঙিয়ে যেতে পারে।
 যে দিক থেকে ওই মনোহরণ অন্ধকারের বাঁশি বাজছে ওই দিকেই মানুষের সমস্ত আরাধনা সমস্ত কাব্য সমস্ত শিল্পকলা সমস্ত বীরত্ব সমস্ত আত্মত্যাগ মুখ ফিরিয়ে আছে ওই দিকে চেয়েই মানুষ রাজ্যসুখ জলাঞ্জলি দিয়ে বিবার্গী হয়ে বেরিয়ে গেছে মরণকে মাথায় করে নিয়েছে। ওই কালোকে দেখে মানুষ ভুলেছে। ঐ কালোর বাঁশিতেই মানুষকে উত্তরমেরু দক্ষিণমেরুতে টানে অনুবীক্ষণ দূরবীক্ষণের রাস্তা বেয়ে মানুষের মন দুর্গমের পথে ঘুরে বেড়ায় বারবার মরতে মরতে সমুদ্রপারের পথ বের করে বারবার মরতে মরতে আকাশপারের ডানা মেলতে থাকে।
 মানুষের মধ্যে যেসব মহাজাতি কুলত্যাগিনী তারাই এগচ্ছে ভয়ের ভিতর থেকে অভয়ে বিপদের ভিতর দিয়ে সম্পদে। যারা সর্বনাশা কালোর বাঁশি শুনতে পেলে না তারা কেবল পুঁথির নজর জড়ো করে কুল আঁকড়ে বসে রইল তারা কেবল শাসন মানতেই আছে। তারা কেন বৃথা এই আনন্দলোকে জন্মেছে যেখানে সীমা কাটিয়ে অসীমের সঙ্গে নিত্যলীলাই হচ্ছে জীবনযাত্রা যেখানে বিধানকে ভাসিয়ে দিতে থাকাই হচ্ছে বিধি।
 আবার উলটো দিক থেকে দেখলে দেখতে পাই ই কালো অনন্ত আসছেন তাঁর আপনার শুভ্র জ্যোতির্ময়ী আনন্দমূর্তির দিকে। অসীমের সাধনা এই সুন্দরীর জন্যে সেইজন্যেই তাঁর বাঁশি বিরাট অন্ধকারের ভিতর দিয়ে এমন ব্যাকুল হয়ে বাজছে অসীমের সাধনা এই সুন্দরীকে নূতন নূতন মালায় নূতন করে সাজাচ্ছে। ওই কালো এই রূপসীকে এক মুহূর্ত বুকের থেকে নামিয়ে রাখতে পারেন না 


    
    

    
    
    

  

