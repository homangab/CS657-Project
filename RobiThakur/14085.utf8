

  
    কবিতা   হা বিধাতা— ছেলেবেলা হতেই এমন১
                
    
    








  
  

        

      রবীন্দ্র রচনাবলী (:)
    
 
    
    কবিতা   হা বিধাতা— ছেলেবেলা হতেই এমন১
    
    
    হা বিধাতা— ছেলেবেলা হতেই এমন

হা বিধাতা — ছেলেবেলা হতেই এমন 
দুর্বল হৃদয় লয়ে লভেছি জনম  
আশ্রয় না পেলে কিছু  হৃদয় আমার 
অবসন্ন হয়ে পড়ে লতিকার মতো । 
স্নেহআলিঙ্গনপাশে বদ্ধ না হইলে 
কাঁদে ভূমিতলে পড়ে হয়ে ম্রিয়মাণ । 
তবে হে ঈশ্বর তুমি কেন গো আমারে 
ঐশ্বর্যের আড়ম্বরে করিলে নিক্ষেপ  
যেখানে সবারি হৃদি যন্ত্রের মতন  
স্নেহ প্রেম হৃদয়ের বৃত্তি সমুদয় 
কঠোর নিয়মে যেথা হয় নিয়মিত । 
কেন আমি হলেম না কৃষকবালক  
ভায়ে ভায়ে মিলে মিলে করিতাম খেলা  
গ্রামপ্রান্তে প্রান্তরের পর্ণের কুটিরে 
পিতামাতা ভাইবোন সকলে মিলিয়া 
স্বাভাবিক হৃদয়ের সরল উচ্ছ্বাসে  
মুক্ত ওই প্রান্তরের বায়ুর মতন 
হৃদয়ের স্বাধীনতা করিতাম ভোগ । 
শ্রান্ত হলে খেলাসুখে সন্ধ্যার সময়ে 
কুটিরে ফিরিয়া আসি ভালোবাসি যারে 
তার স্নেহময় কোলে রাখিতাম মাথা  
তা হইলে দ্বেষ ঘৃণা মিথ্যা অপবাদ 
মুহূর্তে মুহূর্তে আর হত না সহিতে । 
হৃদয়বিহীন প্রাসাদের আড়ম্বর 
গর্বিত এ নগরের ঘোর কোলাহল 
কৃত্রিম এ ভদ্রতার কঠোর নিয়ম 
ভদ্রতার কাষ্ঠ হাসি  নহে মোর তরে । 
দরিদ্র গ্রামের সেই ভাঙাচোরা পথ  
গৃহস্থের ছোটোখাটো নিভৃত কুটির 
যেখানে কোথা বা আছে  তৃণ রাশি রাশি  



    
    

    
    
    

  

