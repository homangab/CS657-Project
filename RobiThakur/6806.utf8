

  
    যোগাযোগ চতুর্থ অঙ্কপরের দৃশ্য ৭৯
                
    
    








  
  

        

      রবীন্দ্র রচনাবলী (:)
    
 
    
    যোগাযোগ চতুর্থ অঙ্কপরের দৃশ্য ৭৯
    
    
    যোগাযোগ

কালু । একটা কথা না বলে থাকতে পারছি নে — জাল বড়ো জটিল হয়ে এসেছে  তুমি যদি এই সময়ে শ্বশুরবাড়ি ফিরে না যাও  বিপদ আরো ঘনিয়ে ধরবে । আমি তো কোনো উপায় ভেবে পাচ্ছি নে । 
তোমার স্বামীর ওখান থেকে তাগিদ এসেছে  সেটা অগ্রাহ্য করবার শক্তি কি আমাদের আছে ? আমরা যে একেবারে তার মুঠোর মধ্যে । 
কুমুদিনী । আমি কিছুই বুঝতে পারছি নে  কালুদা । প্রাণ হাঁপিয়ে ওঠে । মনে হয় মরণ ছাড়া কোনো রাস্তাই আমার খোলা নেই । 
কালু । না দিদি  শান্ত হও  কিছু ভেবো না  একটা কিছু উপায় হবেই । চললুম আমি । 
[ প্রস্থান 
মোতির মার প্রবেশ 
 
মোতির মা । দিদি  একটা কথা তোমাকে বলে যাই । পোয়াতি হয়েছ সে খবর কি এখনো তুমি নিজে জানতে পার নি ? এইমাত্র তোমার পিসিমাকে বলে এসেছি জানাতে তোমার দাদাকে । 
 
হাত মুঠো করে 
কুমুদিনী । না  না  এ কখনোই হতে পারে না  কিছুতেই না । 
 
বিরক্ত হয়ে 
মোতির মা । কেন হতে পারবে না ভাই ? তুমি যত বড়ো ঘরেরই মেয়ে হওনাকেন  তোমার বেলাতেই তো সংসারের নিয়ম উল্‌টে যাবে না । তুমি ঘোষালদের ঘরের বউ তো  ঘোষাল বংশের ইষ্টিদেবতা কি তোমাকে সহজে ছুটি দেবেন ? পালাবার পথ আগলে দাঁড়িয়ে আছেন তিনি । 
 
উদ্‌বিগ্নমুখে 
 
কুমুদিনী । কী করে তুমি নিশ্চয় জানলে ? 
মোতির মা । ছেলের মা আমি  আমি জানব না ? কিছুদিন থেকেই আমার সন্দেহ হয়েছিল  আর সন্দেহ নেই । 
কুমুদিনী । খবরটা কি সবাই জানে ? 
মোতির মা । এই খানিক আগেই তোমার দেওরকে বলেছি । সে লাফিয়ে গেল বড়োঠাকুরকে খবর দিতে । 
কুমুদিনী । দাদা জেনেছেন ? 
মোতির মা । ক্ষ্যামাপিসি তাঁকে নিশ্চয় খবর দিয়েছেন । এখন যাই বোন  তোমাকে ঘরে ফিরিয়ে নেবার আয়োজন করতে হবে । 
[প্রস্থান 

পরের দৃশ্য

বিপ্রদাস 
 
কুমুদিনীর প্রবেশ 
 


    
    

    
    
    

  

