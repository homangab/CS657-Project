

  
    নৈবেদ্য - ৪০
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৪০
    
    
    ৪০

তোমার ইঙ্গিতখানি দেখি নি যখন 
ধূলিমুষ্টি ছিল তারে করিয়া গোপন । 
&; 
যখনি দেখেছি আজ , তখনি পুলকে 
নিরখি ভুবনময় আঁধারে আলোকে 
জ্বলে সে ইঙ্গিত ; শাখে শাখে ফুলে ফুলে 
ফুটে সে ইঙ্গিত ; সমুদ্রের কূলে কূলে 
ধরিত্রীর তটে তটে চিহ্ন আঁকি ধায় 
ফেনাঙ্কিত তরঙ্গের চূড়ায় চূড়ায় 
দ্রুত সে ইঙ্গিত ; শুভ্রশীর্ষ হিমাদ্রির 
শৃঙ্গে &; শৃঙ্গে &; ঊর্ধ্বমুখে জাগি রহে স্থির 
স্তব্ধ সে ইংগিত । 
&; 
&;&;&;&;&;&;&;&;&;&;&; তখন তোমার পানে 
বিমুখ হইয়া ছিনু কী লয়ে কে জানে! 
&; 
বিপরীত মুখে তারে পড়েছিনু , তাই 
বিশ্বজোড়া সে লিপির অর্থ বুঝি নাই । 


    
    

    
    
    

  

