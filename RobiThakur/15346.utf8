

  
    দ্বিতীয় ভাগ, ৩
                
    
    








  
  

        

      রবীন্দ্র রচনাবলী (://.-..)
    
 -->
    
    দ্বিতীয় ভাগ, ৩
    
    
    দ্বিতীয় ভাগ

                                    ঐখানে মা পুকুর পাড়ে
জিয়ল গাছের বেড়ার ধারে
হোথায় হব বনবাসী—

            কেউ কোত্থাও নেই।
                                 

         ঐখানে ঝাউতলা জুড়ে
বাঁধব তোমার ছোট্ট কুঁড়ে,
শুক‍্‌নো পাতা বিছিয়ে ঘরে

  থাকব দুজনেই।
  

বাঘ ভাল্লুক, অনেক আছে—
আসবে না কেউ তোমার কাছে,
দিনরাত্তির কোমর বেঁধে

   থাকব পাহারাতে।
  

রাক্ষসেরা ঝোপে ঝাড়ে
মারবে উঁকি আড়ে আড়ে,
দেখবে আমি দাঁড়িয়ে আছি

  ধনুক নিয়ে হাতে।
  

আঁচলেতে খই নিয়ে তুই

  যেই দাঁড়াবি দ্বারে
  

অম‍্‌নি যত বনের হরিণ

  আসবে সারে সারে।
  

শিংগুলি সব আঁকাবাঁকা,
গায়েতে দাগ চাকা চাকা,
লুটিয়ে তারা পড়বে ভুঁয়ে

  পায়ের কাছে এসে।
  

ওরা সবাই আমায় বোঝে,
করবে না ভয় একটুও-যে
হাত বুলিয়ে দেব গায়ে—

  বসবে কাছে ঘেঁসে।
  

ফল্‌সাবনে গাছে গাছে
ফল ধ’রে মেঘ ঘনিয়ে আছে,
ঐখানেতে ময়ূর এসে

  নাচ দেখিয়ে যাবে।
  



    
    

    
    
    

  

