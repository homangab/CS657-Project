

  
    খেয়া  দিনশেষ১
                
    
    








  
  

        

      রবীন্দ্র রচনাবলী (:)
    
 
    
    খেয়া  দিনশেষ১
    
    
    দিনশেষ


ভাঙা অতিথশালা । 

ফাটা ভিতে অশথ  বটে 

মেলেছে ডালপালা । 

প্রখর রোদে তপ্ত পথে 

কেটেছে দিন কোনোমতে  

মনে ছিল সন্ধ্যাবেলায় 

মিলবে হেথা ঠাঁই— 

মাঠের ’পরে আঁধার নামে  

হাটের লোকে ফিরল গ্রামে  

হেথায় এসে চেয়ে দেখি 

নাই যে কেহ নাই । 
 

কত কালে কত লোকে 

কত দিনের শেষে 

ধুয়েছিল পথের ধুলা 

এইখানেতে এসে । 

বসেছিল জ্যোৎস্নারাতে 

স্নিগ্ধ শীতল আঙিনাতে  

কয়েছিল সবাই মিলে 

নানা দেশের কথা । 

প্রভাত হলে পাখির গানে 

জেগেছিল নূতন প্রাণে  

দুলেছিল ফুলের ভারে 

পথের তরুলতা । 
 

আমি যেদিন এলেম সেদিন 

দীপ জ্বলে না ঘরে  

বহু দিনের শিখার কালি 

আঁকা ভিতের ’পরে । 

শুষ্কজলা দিঘির পাড়ে 



    
    

    
    
    

  

