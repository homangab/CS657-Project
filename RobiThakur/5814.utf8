

  
    শেষরক্ষা - প্রথম অঙ্ক - তৃতীয় দৃশ্য , ১৩
                
    
    








  
  

        

      রবীন্দ্র রচনাবলী (://.-..)
    
 -->
    
    শেষরক্ষা - প্রথম অঙ্ক - তৃতীয় দৃশ্য , ১৩
    
    
    শেষরক্ষাবিনোদ (নেপথ্য হইতে)। ওহে, আর কতক্ষণ বসিয়ে রাখবে? তোমাদের প্রেমাভিনয় সাঙ্গ হল কি?
চন্দ্রকান্ত। এইমাত্র যবনিকাপতন হয়ে গেল। হৃদয়বিদারক ট্রাজেডি। 
[প্রস্থান 


তৃতীয় দৃশ্য
নিবারণের বাড়ি
নিবারণ ও শিবচরণ
 
নিবারণ । তবে তাই ঠিক রইল ? এখন আমার ইন্দুমতীকে তোমার গদাইয়ের পছন্দ হলে হয় । 
শিবচরণ । সে বেটার আবার পছন্দ কী! বিয়েটা তো আগে হয়ে যাক , তার পর পছন্দ সময়মত পরে করলেই হবে । 
নিবারণ । না ভাই , কালের যে রকম গতি সেই অনুসারেই চলতে হয় । 
শিবচরণ । তা হোক-না কালের গতি , অসম্ভব কখনো সম্ভব হতে পারে না । একটু ভেবেই দেখো-না , যে ছোঁড়া পূর্বে একবারও বিবাহ করে নি সে স্ত্রী চিনবে কী করে ? পাট না চিনলে পাটের দালালি করা যায় না , আর স্ত্রীলোক কী পাটের চেয়ে সিধে জিনিস ? আজ পঁয়ত্রিশ বৎ সর হল আমি গদাইয়ের মাকে বিবাহ করেছি , তার থেকে পাঁচটা বৎসর বাদ দাও , 




    
    

    
    
    

  

