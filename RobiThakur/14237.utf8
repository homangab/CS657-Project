

  
    বীথিকা মুক্তি ১
                
    
    








  
  

        

      রবীন্দ্র রচনাবলী (:)
    
 
    
    বীথিকা মুক্তি ১
    
    
    মুক্তি


জয় করেছিনু মন তাহা বুঝে নাই  

চলে গেনু তাই 

 নতশিরে । 

মনে ক্ষীণ আশা ছিল ডাকিবে সে ফিরে । 

মানিল না হার  

আমারে করিল অস্বীকার । 

বাহিরে রহিনু খাড়া 

কিছুকাল  না পেলেম সাড়া । 

 তোরণদ্বারের কাছে 

চাঁপাগাছে 

দক্ষিণ বাতাসে থরথরি 

অন্ধকারে পাতাগুলি উঠিল মর্মরি । 

দাঁড়ালেম পথপাশে  

ঊর্ধ্বে বাতায়ন  পানে তাকালেম ব্যর্থ কী আশ্বাসে । 

দেখিনু নিবানো বাতি— 

আত্মগুপ্ত অহংকৃত রাতি 

কক্ষ হতে পথিকেরে হানিছে ভ্রূকুটি । 

এ কথা ভাবি নি মনে  অন্ধকারে ভূমিতলে লুটি 

হয়তো সে করিতেছে খান্‌ খান্‌ 

তীব্রঘাতে আপনার অভিমান । 

দূর হতে দূরে গেনু সরে 

প্রত্যাখ্যানলাঞ্ছনার বোঝা বক্ষে ধরে । 

চরের বালুকা ঠেকা 

পরিত্যক্ত তরীসম রহিল সে একা । 
 
 আশ্বিনের
ভোরবেলা চেয়ে দেখি পথে যেতে যেতে 

ক্ষীণ কুয়াশায় ঢাকা কচিধানখেতে 

দাঁড়িয়ে রয়েছে বক  
 দিগন্তে
মেঘের গুচ্ছে দুলিয়াছে উষার অলক । 

সহসা উঠিল বলি হৃদয় আমার  



    
    

    
    
    

  

