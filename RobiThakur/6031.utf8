

  
    রাজা ও রানী  প্রথম অঙ্ক  দ্বিতীয় দৃশ্য ১০
                
    
    








  
  

        

      রবীন্দ্র রচনাবলী (:)
    
 
    
    রাজা ও রানী  প্রথম অঙ্ক  দ্বিতীয় দৃশ্য ১০
    
    
    রাজা ও রানী

দেখায় ঝাঁটা ।’ 
কুঞ্জরলাল কামার । ভিক্ষে করে কিছু হবে না  আমরা লুট করব । 
কিনু নাপিত । ভিক্ষেং নৈম নৈমচং । কী বল খুড়ো  তুমি তো স্মার্ত ব্রাহ্মণের ছেলে  লুটপাটে দোষ আছে কি ? 
নন্দলাল । কিছু না  খিদের কাছে পাপ নেই রে বাবা  জানিস তো অগ্নিকে বলে পাবক  অগ্নিতে সকল পাপ নষ্ট করে । জঠরাগ্নির বাড়া তো আর অগ্নি নেই । 
অনেকে । আগুন । তা ঠিক বলেছ । বেঁচে থাকো ঠাকুর  তবে তাই হবে । তা আমরা আগুনই লাগিয়ে দেব । ওরে আগুনে পাপ নেই রে । এবার ওঁদের বড়ো বড়ো ভিটেতে ঘুঘু চরাব । 
কুঞ্জর । আমার তিনটে সড়কি আছে । 
মন্‌সুখ । আমার একগাছা লাঙ্গল আছে  এবার তাজপরা মাথাগুলো মাটির ঢেলার মতো চষে ফেলব । 
শ্রীহর কলু । আমার একগাছ বড়ো কুড়ুল আছে  কিন্তু পালাবার সময় সেটা বাড়িতে ফেলে এসেছি । 
হরিদীন কুমোর । ওরে তোরা মরতে বসেছিস না কি ? বলিস কী রে  আগে রাজাকে জানা  তার পরে যদি না শোনে  তখন অন্য পরামর্শ হবে । 
কিনু নাপিত । আমিও তো সেই কথা বলি । 
কুঞ্জর । আমিও তো তাই ঠাওরাচ্ছি । 
শ্রীহর । আমি বরাবর বলে আসছি  ঐ কায়স্থর পো'কে বলতে দাও । আচ্ছা  দাদা  তুমি রাজাকে ভয় করবে না ? 
মন্নুরাম কায়স্থ । ভয় আমি কাউকে করি নে । তোরা লুঠ করতে যাচ্ছিস  আর আমি দুটো কথা বলতে পারি নে ? 
মন্‌সুখ । দাঙ্গা করা এক  আর কথা বলা এক । এই তো বরাবর দেখে আসছি — হাত চলে  কিন্তু মুখ চলে না । 
কিনু । মুখের কোনো কাজটাই হয় না — অন্নও জোটে না  কথাও ফোটে না । 
কুঞ্জর । আচ্ছা  তুমি কী বলবে বলো । 
মন্নুরাম । আমি ভয় করে বলব না  আমি প্রথমেই শাস্ত্র বলব । 
শ্রীহর । বল কী  তোমার শাস্তর জানা আছে ? আমি তো তাই গোড়াগুড়িই বলছিলুম কায়স্থর পো'কে বলতে দাও — ও জানেশোনে । 
মন্নুরাম । আমি প্রথমেই বলব — 
অতিদর্পে হতা লঙ্কা  অতিমানে চ কৌরবঃ ।
অতিদানে বলির্বদ্ধঃ সর্বমত্যন্তংগর্হিতম ॥ 
হরিদীন । হাঁ  এ শাস্ত্র বটে । 
কিনু । ( ব্রাহ্মণের প্রতি ) কেমন খুড়ো  তুমি তো ব্রাহ্মণের ছেলে  এ শাস্ত্র কি না ? তুমি তো এ সমস্তই বোঝ । 
নন্দ । হাঁ — তা — ইয়ে — ওর নাম কী — তা বুঝি বৈকি । কিন্তু রাজা যদি না বোঝে  তুমি কী করে বুঝিয়ে দেবে  বলো তো শুনি । 
মন্নুরাম । অর্থাৎ বাড়াবাড়িটে কিছু নয় । 
জওহর তাঁতি । ঐ অতবড়ো কথাটার এইটুকু মানে হল ? 
শ্রীহর । তা না হলে আর শাস্তর কিসের ? 

    
    

    
    
    

  

