

  
    সেঁজুতি   জন্মদিন২
                
    
    








  
  

        

      রবীন্দ্র রচনাবলী (:)
    
 
    
    সেঁজুতি   জন্মদিন২
    
    
    সেঁজুতি

ছুটির কোণে গোপনে তার নাম 
আচম্‌কা সেই পেয়েছিল মিষ্টিসুরের দাম  
কানে কানে সে নাম ডাকার ব্যথা উদাস করে 

চৈত্রদিনের স্তব্ধ দুইপ্রহরে । 
আজ সবুজ এই বনের পাতায় আলোর ঝিকমিকি 

সেই নিমেষের তারিখ দিল লিখি । 
 
 
তাহারে ডাক দিয়েছিল পদ্মানদীর ধারা  
কাঁপনলাগা বেণুর শিরে দেখেছে শুকতারা  

কাজলকালো মেঘের পুঞ্জ সজল সমীরণে 
নীল ছায়াটি বিছিয়েছিল তটের বনে বনে  

ও দেখেছে গ্রামের বাঁকা বাটে 
 কাঁখে কলস
মুখর মেয়ে চলে স্নানের ঘাটে  

সর্ষেতিসির খেতে 
দুইরঙা সুর মিলেছিল অবাক আকাশেতে  
 তাই দেখেছে
চেয়ে চেয়ে অস্তরবির রাগে — 

বলেছিল  এই তো ভালো লাগে । 
সেইযে ভালোলাগাটি তার যাক সে রেখে পিছে  
কীর্তি যা সে গেঁথেছিল হয় যদি হোক মিছে  

না যদি রয় নাই রহিল নাম — 
এই মাটিতে রইল তাহার বিস্মিত প্রণাম । 


    
    

    
    
    

  

