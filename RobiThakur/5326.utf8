

  
    প্রেম ১৬০
                
    
    








  
  

        

      রবীন্দ্র রচনাবলী (:)
    
 
    
    প্রেম ১৬০
    
    
    প্রেম
১৬০

 স্বপনে
দোঁহে ছিনু কী মোহে জাগার বেলা হল–

যাবার আগে শেষ কথাটি বোলো ।

ফিরিয়া চেয়ে এমন কিছু দিয়ো

বেদনা হবে পরমরমণীয়–

আমার মনে রহিবে নিরবধি

বিদায়খনে খনেকতরে যদি সজল আঁখি তোল ॥
 নিমেষহারা
এ শুকতারা এমনি ঊষাকালে

উঠিবে দূরে বিরহাকাশভালে ।

রজনীশেষে এইযে শেষ কাঁদা

বীণার তারে পড়িল তাহা বাঁধা

হারানো মণি স্বপনে গাঁথা রবে–

হে বিরহিণী আপন হাতে তবে বিদায়দ্বার খোলো ॥




    
    

    
    
    

  

