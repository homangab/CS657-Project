

  
    কথা  প্রার্থনাতীত দান
                
    
    








  
  

        

      রবীন্দ্র রচনাবলী (:)
    
 
    
    কথা  প্রার্থনাতীত দান
    
    
    প্রার্থনাতীত দান
শিখের পক্ষে বেণীচ্ছেদন ধর্মপরিত্যাগের ন্যায় দূষণীয়

পাঠানেরা যবে বাঁধিয়া আনিল 

বন্দী শিখের দল — 
সুহিদ্‌গঞ্জ রক্তবরন 

হইল ধরণীতল । 
নবাব কহিল  ‘ শুন তরুসিং  

তোমারে ক্ষমিতে চাই ।’ 
তরুসিং কহে  ‘ মোরে কেন তব 

এত অবহেলা ভাই ?’ 
নবাব কহিল  ‘ মহাবীর তুমি  

তোমারে না করি ক্রোধ — 
বেণীটি কাটিয়া দিয়ে যাও মোরে 

এই শুধু অনুরোধ ।’ 
তরুসিং কহে  ‘ করুণা তোমার 

হৃদয়ে রহিল গাঁথা — 
যা চেয়েছ তার কিছু বেশি দিব  

বেণীর সঙ্গ মাথা ।’ 


    
    

    
    
    

  

