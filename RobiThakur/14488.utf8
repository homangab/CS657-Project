

  
    রূপান্তর কালিদাসভবভূতি ৮
                
    
    








  
  

        

      রবীন্দ্র রচনাবলী (:)
    
 
    
    রূপান্তর কালিদাসভবভূতি ৮
    
    
    রূপান্তর

বিম্ব  অধরের কাছে করে বিচরণ  
সম্ভ্রমে বিলোলদৃষ্টি উমা প্রতিক্ষণ 
লীলাশতদল নাড়ি দিতেছেন বাধা ॥ ৫৬ 
 
যাঁর রূপরাশি হেরি রতি লজ্জা পায় 
অকলঙ্ক সে উমারে করি নিরীক্ষণ 
জিতেন্দ্রিয় শূলীরেও বাণ সন্ধানিতে 
মদন হৃদয়ে নিজে বাঁধিল সাহস ॥ ৫৭ 
 
শৈলসুতা ভবিষ্যৎপতি শ ংক রের 
লতাগৃহদ্বার  মাঝে করিলা প্রবেশ । 
পরমাত্মাসন্দর্শনে পরিতৃপ্ত হয়ে 
যোগ ভাঙি উঠিলেন মহেশ তখন ॥ ৫৮ 
 
নন্দী তাঁর পদতলে প্রণিপাত করি 
উমা  আগমনবার্তা করিল জ্ঞাপন । 
ঈষৎ ভ্রূক্ষেপমাত্রে মহেশ অমনি 
পার্বতীরে প্রবেশিতে দিলা অনুমতি ॥ ৬০ 
 
উমার স্বহস্তে তুলা পল্লবে  জড়িত 
হিমসিক্ত ফুলগুলি অর্পি পদতলে 
সখীগণ মহাদেবে করিল প্রণাম ॥ ৬১ 
 
উমাও সে পদতলে হইলেন নত — 
চঞ্চল অলক হতে পড়িল খসিয়া 
নবকর্ণিকার ফুল মহেশচরণে ॥ ৬২ 
 
 [ অন্য ] নারী  অনুরক্ত নহে যেই জন 
 [ হেন ] পতি লাভ করো আশীষিলা দেব 
   [ ক ] থার কভু হয় না অন্যথা ॥ ৬৩ 
 
   [ অ ] বসর প্রতীক্ষা করিয়া 



    
    

    
    
    

  

