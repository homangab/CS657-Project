

  
    পরিশেষ - সংযোজন, ১০
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশেষ - সংযোজন, ১০
    
    
    প্রথম পাতায়
লিখতে যখন বল আমায় 
&;&;&;&;&;&;
তোমার খাতার প্রথম পাতে 
তখন জানি , কাঁচা কলম 
&;&;&;&;&;&;
নাচবে আজও আমার হাতে । 
সেই কলমে আছে মিশে 
&;&;&;&;&;&;
ভাদ্র মাসের কাশের হাসি , 
সেই কলমে সাঁঝের মেঘে 
&;&;&;&;&;&;
লুকিয়ে বাজে ভোরের বাঁশি । 
সেই কলমে শিশু দোয়েল 
&;&;&;&;&;&;
শিস দিয়ে তার বেড়ায় উড়ি , 
পারুলদিদির বাসায় দোলে 
&;&;&;&;&;&;
কনকচাঁপার কচি কুঁড়ি । 
খেলার পুতুল আজও আছে 
&;&;&;&;&;&;
সেই কলমের খেলাঘরে , 
সেই কলমে পথ কেটে দেয় 
&;&;&;&;&;&;
পথ-হারানো তেপান্তরে । 
নতুন চিকন অশথপাতা 
&;&;&;&;&;&;
সেই কলমে আপনি নাচে । 
সেই কলমে মোর বয়সে 
&;&; &;&;&;&;
তোমার বয়স বাঁধা আছে । 


    
    

    
    
    

  

