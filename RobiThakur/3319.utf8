

  
    মালঞ্চ  দ্বিতীয় অঙ্ক  দ্বিতীয় দৃশ্য  ২২
                
    
    








  
  

        

      রবীন্দ্র রচনাবলী (:)
    
 
    
    মালঞ্চ  দ্বিতীয় অঙ্ক  দ্বিতীয় দৃশ্য  ২২
    
    
    মালঞ্চ

ডাক্তারের কথা সত্যি হয় যদি যাবার দিন এসেই থাকে তা হলে যাকে বড়ো করে পেয়েছ তাকে বড়ো করে ছেড়ে দাও। এতদিন যেগৌরবে কাটিয়েছ সে গৌরবকে খাটো করে দিয়ে যাবে কেন? এ বাড়িতে তোমার শেষ স্মৃতিকে যাবার সময় নূতন মহিমা দিয়ো।
নীরজা।  বুক ফেটে যায় ঠাকুরপো বুক ফেটে যায়। আমার এতদিনের আনন্দকে পিছনে ফেলে রেখে হাসিমুখে চলে যেতে পারতুম। কিন্তু কোনোখানে কি এতটুকু ফাঁক থাকবে না যেখানে আমার জন্যে একা বিরহের দীপ টিমটিম্‌ করেও জ্বলবে? এ কথা ভাবতে গেলে যে মরতেও ইচ্ছে করে না। ঐ সরলা সমস্তটাই দখল করবে একেবারে পুরোপুরি বিধাতার এই কি বিচার?
রমেন।  সত্যি কথা বলব বউদি রাগ করো না। তোমার কথা ভালো বুঝতেই পারি নে। যা নিজে ভোগ করতে পারবে না তাও প্রসন্নমনে দান করতে পারো না যাকে এতদিন এত দিয়েছ? তোমার ভালোবাসার উপর এত বড়ো খোঁটা থেকে যাবে? তোমার সংসারে তোমারই শ্রদ্ধার প্রদীপ তুমি আপনিই আজ চুরমার করতে বসেছ তার ব্যথা তুমি চলে যাবে এড়িয়ে কিন্তু চিরদিন সে আমাদের বাজবে যে। মিনতি করে বলছি তোমার সারা জীবনের দাক্ষিণ্যকে শেষ মুহূর্তে কৃপণ করে যেয়ো না।



ফুঁপিয়ে ফুঁপিয়ে কেঁদে উঠল নীরজা। চুপ করে বসে রইল রমেন সান্ত্বনা দেবার চেষ্টা মাত্র করলে না।
কান্নার বেগ থেমে গেলে নীরজা বিছানায় উঠে বসল


নীরজা।  আমার একটি ভিক্ষা আছে ঠাকুরপো।
রমেন।  হুকুম করো বউদি।
নীরজা।  বলি শোনো। যখন চোখের জলে ভিতরে ভিতরে বুক ভেসে যায় তখন ঐ পরমহংসদেবের ছবির দিকে তাকিয়ে থাকি। কিন্তু ওঁর বাণী তো হৃদয়ে পৌঁছয় না। আমার মন ছোটো। যেমন করে পার আমাকে গুরুর সন্ধান দাও। না হলে কাটবে না বন্ধন। আসক্তিতে জড়িয়ে পড়ব। যেসংসারে সুখের জীবন কাটিয়েছি মরার  পরে  সেইখানেই  দুঃখের  হাওয়ায়  যুগযুগান্তর  কেঁদে  কেঁদে  বেড়াতে  হবে  তার  থেকে  উদ্ধার  করো আমাকে উদ্ধার করো।
রমেন।  তুমি তো জানো বউদি শাস্ত্রে যাকে বলে পাষণ্ড আমি তাই। কিছু মানি নে। প্রভাস মিত্তির অনেক টানাটানি করে একবার আমাকে তার গুরুর কাছে নিয়ে গিয়েছিল। বাঁধা পড়বার আগেই দিলেম দৌড়। জেলখানার মেয়াদ আছে এ বাঁধন বেমেয়াদি।
নীরজা।  ঠাকুরপো তোমার মন জোরালো তুমি কিছুতেই বুঝবে না আমার বিপদ। বেশ জানি যতই আঁকুবাঁকু করছি ততই ডুবছি অগাধ জলে সামলাতে পারছি নে।
রমেন।  বউদি একটা কথা বলি শোনো। যতক্ষণ মনে করবে তোমার ধন কেউ কেড়ে নিতে যাচ্ছে ততক্ষণ বুকের পাঁজর জ্বলবে আগুনে। পাবে না শান্তি। কিন্তু স্থির হয়ে বসে বলো দেখি একবার ‘দিলেম আমি। সকলের চেয়ে যা দুর্মূল্য তাই দিলেম তাঁকে যাঁকে সকলের চেয়ে ভালোবাসি।’ তা হলে সব ভার যাবে এক মুহূর্তে নেমে। মন ভরে উঠবে আনন্দে। গুরুকে দরকার নেই এখনি বলো— ‘দিলেম দিলেম কিছুতেই হাত  রাখলেম  না  আমার  সবকিছু  দিলেম।  নির্মুক্ত  হয়ে  নির্মল  হয়ে  যাবার  জন্যে  প্রস্তুত  হলেম  কোনো দুঃখের গ্রন্থি জড়িয়ে রেখে গেলেম না সংসারে।’
নীরজা।  আহা বলো বলো ঠাকুরপো বার বার করে শোনাও আমাকে। তাঁকে এ পর্যন্ত যাকিছু দিতে পেরেছি তাতেই পেয়েছি আনন্দ আজ যা দিতে পারছি নে তাতেই এত করে মারছে। দেব দেব দেব সব দেব আমার আর দেরি নয় এখনি। তুমি তাঁকে ডেকে নিয়ে এসো।
রমেন।  আজ নয় বউদি কিছুদিন ধরে মনটাকে বেঁধে নাও সহজ হোক তোমার সংকল্প।
নীরজা।  না না সইতে পারছি নে। যখন থেকে বলে গেছেন এ বাড়ি ছেড়ে জাপানী ঘরে গিয়ে থাকবেন তখন থেকে এ শয্যা


    
    

    
    
    

  

