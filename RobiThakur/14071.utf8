

  
    কবিতা   আকুল আহ্বান১
                
    
    








  
  

        

      রবীন্দ্র রচনাবলী (:)
    
 
    
    কবিতা   আকুল আহ্বান১
    
    
    আকুল আহ্বান

অভিমান ক ' রে কোথায় গেলি  

আয় মা ফিরে  আয় মা ফিরে আয় । 
দিন রাত কেঁদে কেঁদে ডাকি 

আয় মা ফিরে  আয় মা ফিরে আয় । 
সন্ধে হল  গৃহ অন্ধকার  

মা গো  হেথায় প্রদীপ জ্বলে না । 
একে একে সবাই ঘরে এল  

আমায় যে মা  ‘ মা ' কেউ বলে না । 
সময় হল বেঁধে দেব চুল  

পরিয়ে দেব রাঙা কাপড়খানি । 
সাঁজের তারা সাঁজের গগনে — 

কোথায় গেল  রানী আমার রানী 
 
ও মা  রাত হল  আঁধার করে আসে  

ঘরে ঘরে প্রদীপ নিবে যায় । 
আমার ঘরে ঘুম নেইকো শুধু — 

শূন্য শেজ শূন্যপানে চায় । 
কোথায় দুটি নয়ন ঘুমে ভরা  
সেই নেতিয়েপড়া ঘুমিয়েপড়া মেয়ে । 

শ্রান্ত দেহ ঢুলে ঢুলে পড়ে  
তবু মায়ের তরে আছে বুঝি চেয়ে । 
 
 
আঁধার রাতে চলে গেলি তুই  
আঁধার রাতে চুপি চুপি আয় । 
কেউ তো তোরে দেখতে পাবে না  

তারা শুধু তারার পানে চায় । 
পথে কোথাও জনপ্রাণী নেই  

ঘরে ঘরে সবাই ঘুমিয়ে আছে । 
মা তোর শুধু একলা দ্বারে বসে  



    
    

    
    
    

  

