

  
    লেখন১৫
                
    
    








  
  

        

      রবীন্দ্র রচনাবলী (:)
    
 
    
    লেখন১৫
    
    
    লেখন

পুঁথিকাটা ওই পোকা মানুষকে জানে বোকা । 
বই কেন সে যে চিবিয়ে খায় না 
এই লাগে তার ধোঁকা ॥

১০৪ 
 
আকাশে মন কেন তাকায় ফলের আশা পুষি ? 
কুসুম যদি ফোটে শাখায় তা নিয়ে থাক্‌ খুশি ॥

১০৫  
 
অনন্তকালের ভালে মহেন্দ্রের বেদনার ছায়া  
মেঘান্ধ অম্বরে আজি তারি যেন মূর্তিমতী মায়া ॥

১০৬ 
 
সূর্যাস্তের রঙে রাঙা ধরা যেন পরিণত ফল  
আঁধার রজনী তারে ছিঁড়িতে বাড়ায় করতল ॥ 

১০৭ 
 
প্রজাপতি পায় অবকাশ 

ভালোবাসিবারে কমলেরে । 
মধুকর সদা বারোমাস 

মধু খুঁজে খুঁজে শুধু ফেরে ॥

১০৮  
 
মায়াজাল দিয়া কুয়াশা জড়ায় প্রভাতেরে চারি ধারে  
অন্ধ করিয়া বন্দী করে যে তারে ॥ 

১০৯ 
 
শুকতারা মনে করে 
শুধু একা মোর তরে 
অরুণের আলো । 
উষা বলে  ‘ ভালো  সেই ভালো । ' 

১১০ 
 
অজানা ফুলের গন্ধের মতো তোমার হাসিটি  প্রিয়  
সরল  মধুর  কী অনির্বচনীয় ॥

১১১ 
 
মৃতের যতই বাড়াই মিথ্যা মূল্য  
মরণেরই শুধু ঘটে ততই বাহুল্য ॥ 

১১২ 



    
    

    
    
    

  

