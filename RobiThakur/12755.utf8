

  
    নৈবেদ্য  ২১
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ২১
    
    
    ২১


ঘাটে বসে আছি আনমনা  

যেতেছে বহিয়া সুসময় । 
 এ
বাতাসে তরী ভাসাব না 

তোমাপানে যদি নাহি বয় । 
 

দিন যায় ওগো দিন যায়  

দিনমণি যায় অস্তে । 


নাহি হেরি বাট  দূরতীরে মাঠ 

ধূসর গোধূলিধূলিময় । 
 
ঘরের ঠিকানা হল না গো  

মন করে তবু যাইযাই । 
ধ্রুবতারা তুমি যেথা জাগ’ 

সে দিকের পথ চিনি নাই । 
 

এত দিন তরী বাহিলাম  


বাহিলাম তরী যে পথে  

শতবার তরী ডুবুডুবু করি 

সে পথে ভরসা নাহি পাই । 
 
 
তীরসাথে হেরো শত ডোরে 

বাঁধা আছে মোর তরীখান । 
রশি খুলে দেবে কবে মোরে  

ভাসিতে পারিলে বাঁচে প্রাণ । 
 
 

কোথা বুকজোড়া খোলা হাওয়া  

সাগরের খোলা হাওয়া কই 

কোথা মহাগান ভরি দিবে কান  

কোথা সাগরের মহাগান 


    
    

    
    
    

  

