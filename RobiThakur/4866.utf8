

  
    পরিত্রাণ- প্রথম অঙ্ক- প্রথম দৃশ্য, ৩
                
    
    








  
  

        

      রবীন্দ্র রচনাবলী (://.-..)
    
 -->
    
    পরিত্রাণ- প্রথম অঙ্ক- প্রথম দৃশ্য, ৩
    
    
    পরিত্রাণ
বসন্তরায় ও একজন পাঠানের প্রবেশ 
পাঠান । কোন্‌ হ্যায় রে! 
প্রজা । দোহাই বাবা , আমরা চাষি লোক- 
পাঠান । রাত্তিরে কী করতে বেরিয়েছিস ? 
ধনঞ্জয় । রাত্তিরে যারা বেরোয় তাদের সঙ্গে মিলন হবে বলেই বেরিয়েছি । দিনে মিলি কাজের লোকের সঙ্গে , রাত্তিরে মিলি অকাজের লোকের সঙ্গে । 
পাঠান । ভয় ডর নেই ? 
ধনঞ্জয় । দাদা , তোমারও তো ভয় ডর নেই দেখছি । দুই নির্ভয়ে সামনাসামনি দেখাসাক্ষাৎ হল-এ তো পরম 
আনন্দ । ( প্রজাদের প্রতি) যাস কোথায় তোরা!চেনাশোনা করে নে-না । 
বসন্ত । ভাবে বোধ হচ্ছে , তুমিই ধনঞ্জয় ঠাকুর , কেমন ঠিক ঠাউরেছি কি না ? 
ধনঞ্জয় । ধরা পড়েছি । রাত-কানা নও তুমি । 
বসন্ত । তেমন মানুষ অন্ধকারেও চোখে পড়ে । 
ধনঞ্জয় । তুমিও তো অন্ধকারে ঢাকা পড়বার লোক নও , খুড়ো মহারাজ! 
পাঠান । যাঃ চলে! সব ফেঁসে গেল! 
ধনঞ্জয় । কী ফাঁসল দাদা! 
পাঠান । মহারাজের সঙ্গে ঠিক যে সময়টিতে একলা আলাপ জমিয়েছিলুম , তুমি এসে বাগড়া দিলে । 
ধনঞ্জয় । খাঁ-সাহেব , তুমি জান না , বাগড়া দিয়েই আলাপ জমান যিনি বড়ো আলাপী । 

গান 

আমার&;&; পথে পথেই পাথর ছড়ানো । 

  তাই তো তোমার বাণী বাজে  

 
    
      ঝর‌্না-ঝরানো । 
    
  

আমার বাঁশি তোমার হাতে 
ফুটোর পরে ফুটো তাতে , 

  তাই শুনি সুর অমন মধুর 
  
    
      পরান-ভরানো । 
    
  

তোমার হাওয়া যখন জাগে 
আমার পালে বাধা লাগে , 

  এমন করে গায়ে প'ড়ে 
  
    
      সাগর-তরানো । 
    
  

ছাড়া পেলে একেবারে 
রথ কি তোমার চলতে পারে ? 




    
    

    
    
    

  

