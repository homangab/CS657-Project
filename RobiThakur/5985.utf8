

  
    মায়ার খেলা - সপ্তম দৃশ্য, ২৯
                
    
    








  
  

        

      রবীন্দ্র রচনাবলী (://.-..)
    
 -->
    
    মায়ার খেলা - সপ্তম দৃশ্য, ২৯
    
    
    মায়ার খেলা



অমর।&;&;&;&; এ ভাঙা সুখের মাঝে নয়নজলে, 

  

  এ মলিন মালা কে লইবে। 

ম্লান আলো ম্লান আশা হৃদয়তলে, 
    
      এ চির বিষাদ কে বহিবে। 
    
    সুখনিশি অবসান— গেছে হাসি গেছে গান, 
    
      এখন এ ভাঙা প্রাণ লইয়া গলে 
      
        নীরব নিরাশা কে সহিবে! 
      
    
  

শান্তা।&;&;&;&;&; যদি কেহ নাহি চায় আমি লইব, 

  
    তোমার সকল দুখ আমি সহিব, 
    আমার হৃদয় মন সব দিব বিসর্জন— 
    তোমার হৃদয়-ভার আমি বহিব। 
    ভুল-ভাঙা দিবালোকে চাহিব তোমার চোখে, 
    প্রশান্ত সুখের কথা আমি কহিব। 
  

[ অমর ও শান্তার প্রস্থান 
মায়াকুমারীগণ।&;&;&;&;&;&;&;&; দুখের মিলন টুটিবার নয়। 

  

  নাহি আর ভয় নাহি সংশয়। 

নয়নসলিলে যে হাসি ফুটে গো, 
    
      রয় তাহা রয় চিরদিন রয়। 
    
  

প্রমদা।&;&;&;&; কেন এলি রে, ভালোবাসিলি, ভালোবাসা পেলি নে! 

  
    কেন সংসারেতে উঁকি মেরে চলে গেলি নে! 
  

সখীগণ।&;&;&; সংসার কঠিন বড়ো কারেও সে ডাকে না, 

  

  কারেও সে ধরে রাখে না। 

যে থাকে সে থাকে আর যে যায় সে যায়, 
    
      কারো তরে ফিরেও না চায়। 
    
  

প্রমদা।&;&;&;&; হায় হায়, এ সংসারে যদি না পুরিল 

  

  আজন্মের প্রাণের বাসনা, 

চলে যাও ম্লান মুখে, ধীরে ধীরে ফিরে যাও, 
    
      থেকে যেতে কেহ বলিবে না। 
    
    তোমার ব্যথা তোমার অশ্রু তুমি নিয়ে যাবে, 
    
      আর তো কেহ অশ্রু ফেলিবে না। 
    
  

[ প্রস্থান 

    
    

    
    
    

  

