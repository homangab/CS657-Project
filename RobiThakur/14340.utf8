

  
    বিচিত্রিতা  কন্যাবিদায়
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  কন্যাবিদায়
    
    
    কন্যাবিদায়

জননী  কন্যারে আজ বিদায়ের ক্ষণে 
আপন অতীতরূপ পড়িয়াছে মনে 
যখন বালিকা ছিলে । 

মাতৃক্রোড় হতে 
তোমারে ভাসালো ভাগ্য দূরতর স্রোতে 
সংসারের । 

তার পর গেল কত দিন 
দুঃখে সুখে  

বিচ্ছেদের ক্ষত হল ক্ষীণ । 
 
এজন্মের আরম্ভভূমিকা — সংকীর্ণ সে 
প্রথম উষার মতো — ক্ষণিক প্রদোষে 
মিলাইল লয়ে তার স্বর্ণ কুহেলিকা । 
বাল্যে পরেছিলে শুভ্র মাঙ্গল্যের টিকা  
সিন্দূররেখায় হল লীন । 

সেরেখাটি 
জীবনের পূর্বভাগ দিল যেন কাটি । 
আজ সেই ছিন্নখণ্ড ফিরে এল শেষে 
তোমার কন্যার মাঝে অশ্রুর আবেশে । 


    
    

    
    
    

  

