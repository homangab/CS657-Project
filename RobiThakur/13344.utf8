

  
    উৎসর্গ  ৩৬ ১
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ৩৬ ১
    
    
    ৩৬
আমার খোলা জানালাতে 
শব্দবিহীন চরণপাতে 
 কে এলে গো 
কে গো তুমি এলে । 
একলা আমি বসে আছি 
অস্তলোকের কাছাকাছি 
 পশ্চিমেতে
দুটি নয়ন মেলে । 
অতিসুদূর দীর্ঘ পথে 
আকুল তব আঁচল হতে 
 আঁধারতলে
গন্ধরেখা রাখি 
জোনাক  জ্বালা বনের শেষে 
কখন এলে দুয়ারদেশে 
 শিথিল কেশে
ললাটখানি ঢাকি । 
 
তোমার সাথে আমার পাশে 
কত গ্রামের নিদ্রা আসে — 
 পান্থবিহীন
পথের বিজনতা  
ধূসর আলো কত মাঠের  
বধূশূন্য কত ঘাটের 
 আঁধার কোণে
জলের কলকথা । 
শৈলতটের পায়ের'পরে 
তরঙ্গদল ঘুমিয়ে পড়ে  
 স্বপ্ন তারি
আনলে বহন করি । 
কত বনের শাখে শাখে 
পাখির যে গান সুপ্ত থাকে 
 এনেছ তাই
মৌন নূপুর ভরি । 
 
মোর ভালে ওই কোমল হস্ত 
এনে দেয় গো সূর্য  অস্ত  
 এনে দেয় গো
কাজের অবসান — 
সত্যমিথ্যা ভালোমন্দ 
সকল সমাপনের ছন্দ  




    
    

    
    
    

  

