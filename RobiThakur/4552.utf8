

  
    পূজা  সুন্দর৫১৬
                
    
    








  
  

        

      রবীন্দ্র রচনাবলী (:)
    
 
    
    পূজা  সুন্দর৫১৬
    
    
    পূজা


৫১৬

এই লভিনু সঙ্গ তব সুন্দর হে সুন্দর 
 পুণ্য হল অঙ্গ মম ধন্য হল
অন্তর সুন্দর হে সুন্দর॥
 আলোকে মোর
চক্ষুদুটি মুগ্ধ হয়ে উঠল ফুটি
 হৃদ্‌গগনে পবন হল সৌরভেতে
মন্থর সুন্দর হে সুন্দর॥

এই তোমারি পরশরাগে চিত্ত হল রঞ্জিত

এই তোমারি মিলনসুধা রইল প্রাণে সঞ্চিত।
 তোমার মাঝে
এমনি ক’রে নবীন করি লও যে মোরে
 এই জনমে ঘটালে মোর
জন্মজনমান্তর সুন্দর হে সুন্দর॥





    
    

    
    
    

  

