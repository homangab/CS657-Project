

  
    প্রভাতসংগীত চেয়ে থাকা ২
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত চেয়ে থাকা ২
    
    
    প্রভাতসংগীত


সুদূরে উড়ে যায়
মিশায়ে যায় কিরণমাঝে

আঁধাররেখাপ্রায়
তাহারি সাথে সারাটি দিন

উড়িবে মোর প্রাণ
নীরবে বসে তাহারি সাথে

গাহিব তারি গান।
তাহারি মতো মেঘের মাঝে

বাঁধিতে চাহি বাসা
তাহারি মতো চাঁদের কোলে

গড়িতে চাহি আশা
তাহারি মতো আকাশে উঠে

ধরার পানে চেয়ে
ধরায় যারে এসেছি ফেলে

ডাকিব গান গেয়ে।
তাহারি মতো তাহারি সাথে

উষার দ্বারে গিয়ে
ঘুমের ঘোর ভাঙায়ে দিব

উষারে জাগাইয়ে।

পথের ধারে বসিয়া রব

বিজন তরুছায়
সমুখ দিয়ে পথিক যত

কতনা আসে যায়
ধুলায় বসে আপনমনে

ছেলেরা খেলা করে
মুখেতে হাসি সখারা মিলে

যেতেছে ফিরে ঘরে।

পথের ধারে ঘরের দ্বারে

বালিকা এক মেয়ে
ছোটো ভায়েরে পাড়ায় ঘুম


    
    

    
    
    

  

