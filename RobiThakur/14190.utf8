

  
    পত্রপুট    এগারো২
                
    
    








  
  

        

      রবীন্দ্র রচনাবলী (:)
    
 
    
    পত্রপুট    এগারো২
    
    
    পত্রপুট 

সেই বাণীহারা চাঁদ তুমি আজ আমার কাছে । 

দুঃখ এই যে  এতে দুঃখ নেই তোমার মনে । 
একদিন নিজেকে নূতন নূতন ক ' রে সৃষ্টি করেছিলে মায়াবিনী  
 
 আমারই ভালোলাগার রঙে
রঙিয়ে । 
আজ তারই উপর তুমি টেনে দিলে 


যুগান্তের কালো যবনিকা 

বর্ণহীন  ভাষাহীন । 
ভুলে গেছ যতই দিতে এসেছিলে আপনাকে 

ততই পেয়েছিলে আপনাকে বিচিত্র করে । 
আজ আমাকে বঞ্চিত করে 

 
বঞ্চিত হয়েছ আপন সার্থকতায় । 

তোমার মাধুর্যযুগের ভগ্নশেষ 

 রইল আমার মনের স্তরে স্তরে — 

সেদিনকার তোরণের স্তুপ  

প্রাসাদের ভিত্তি  

গুল্মেঢাকা বাগানের পথ । 
 

আমি বাস করি 

 তোমার ভাঙা ঐশ্বর্যের ছড়ানো টুকরোর মধ্যে । 

আমি খুঁজে বেড়াই মাটির তলার অন্ধকার  

কুড়িয়ে রাখি যা ঠেকে হাতে । 
 
আর তুমি আছ 

আপন কৃপণতার পাণ্ডুর মরুদেশে  
পিপাসিতের জন্যে জল নেই সেখানে  
  পিপাসাকে
ছলনা করতে পারে 

নেই এমন মরীচিকারও সম্বল । 


    
    

    
    
    

  

