

  
    কড়ি ও কোমল  আত্মাভিমান  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  আত্মাভিমান  ১
    
    
    আত্মাভিমান

আপনি কণ্টক আমি  আপনি জর্জর । 
আপনার মাঝে আমি শুধু ব্যথা পাই । 
সকলের কাছে কেন যাচি গো নির্ভর — 
গৃহ নাই  গৃহ নাই  মোর গৃহ নাই  
অতি তীক্ষ্ম অতি ক্ষুদ্র আত্ম  অভিমান 
সহিতে পারে না হায় তিল অসম্মান । 
আগেভাগে সকলের পায়ে ফুটে যায় 
ক্ষুদ্র ব ' লে পাছে কেহ জানিতে না পায় । 
বরঞ্চ আঁধারে রব ধুলায় মলিন  
চাহি না চাহি না এই দীন অহংকার — 
আপন দারিদ্র্যে আমি রহিব বিলীন  
বেড়াব না চেয়ে চেয়ে প্রসাদ সবার । 
আপনার মাঝে যদি শান্তি পায় মন 
বিনীত ধুলার শয্যা সুখের শয়ন । 


    
    

    
    
    

  

