

  
    ছড়া২ ১
                
    
    








  
  

        

      রবীন্দ্র রচনাবলী (:)
    
 
    
    ছড়া২ ১
    
    
    ২ 

কদমাগঞ্জ উজাড় করে 

আসছিল মাল মালদহে 
চড়ায় পড়ে নৌকোডুবি 

হল যখন কালদহে  
তলিয়ে গেল অগাধ জলে 

বস্তা বস্তা কদমা যে 
পাঁচ মোহানার কৎলু ঘাটে 

ব্রহ্মপুত্র নদমাঝে । 
আসামেতে সদ্‌কি জেলায় 

হাংলুফিড়াঙ পর্বতের 
তলায় তলায় কদিন ধরে 

বইল ধারা সর্বতের । 
মাছ এল সব কাৎলাপাড়া 

খয়রাহাটি ঝেঁটিয়ে  
মোটা মোটা চিংড়ি ওঠে 

পাঁকের তলা ঘেঁটিয়ে । 
চিনির পানা খেয়ে খুশি 

ডিগবাজি খায় কাৎলা  
চাঁদামাছের সরু জঠর 

রইল না আর পাতলা । 
শেষে দেখি ইলিশমাছের 

জলপানে আর রুচি নাই  
চিতলমাছের মুখটা দেখেই 

প্রশ্ন তারে পুছি নাই । 
ননদকে ভাজ বললে  তুমি 

মিথ্যা এ মাছ কোটো ভাই  
রাঁধতে গিয়ে দেখি এ যে 

মিঠাইগজার ছোটোভাই । 
মেছোনিকে গিন্নি বলেন  

ঝুড়ির ঢাকা খুলো না  


    
    

    
    
    

  

