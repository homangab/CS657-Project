

  
    উৎসর্গ  ৪৪ ২
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ৪৪ ২
    
    
    উৎসর্গ
 
 চৈত্রমাসে রৌদ্র বাড়ে  বরফ গলে পড়ে — 
 
 ঝর্নাতলায় বসে মোরা কাঁদি তাহার তরে । 
আজিকে এই তৃষার দিনে


কোথায় ফিরে নিঝর বিনে  
 
  শুষ্ক কলস ভরে নিতে কোথায় পাবে
ধারা । 
 
 কে জানে সে নিরুদ্দেশে কোথায় হল হারা । 
 
 কোথাও কিছু আছে কি গো  শুধাই যারে তারে —

 
  আমাদের এই আকাশ  ঢাকা দশ পাহাড়ের পারে ।


 
  গ্রীষ্মরাতে বাতায়নে বাতাস হু হু করে  
 
  বসে আছি প্রদীপ  নেবা তাহার শূন্য ঘরে ।

শুনি বসে দ্বারের কাছে

 
ঝর্না যেন তারেই যাচে — 
 
  বলে  ‘ ওগো  আজকে তোমার নাই কি কোনো তৃষা । 
 
  জলে তোমার নাই প্রয়োজন  এমন গ্রীষ্মনিশা
? ' 
 
  আমিও কেঁদে কেঁদে বলি  ‘ হে অজ্ঞাতচারী
 
 
 তৃষ্ণা যদি হারাও তবু ভুলো না এই বারি । '

 
 
 হেনকালে হঠাৎ যেন লাগল চোখে ধাঁধা  
 
 চারি দিকে চেয়ে  দেখি নাই
পাহাড়ের বাধা । 
ওই  যে আসে  কারে দেখি — 

আমাদের যে ছিল সে কি । 
 
 ওগো  তুমি কেমন আছ  আছ মনের সুখে ? 
 
 খোলা আকাশতলে হেথা ঘর কোথা কোন্‌ মুখে ? 
 
 নাইকো পাহাড়  কোনোখানে ঝর্না নাহি ঝরে  
 
 তৃষ্ণা পেলে কোথায় যাবে বারিপানের তরে ? 
 
 
 সে কহিল  ‘ যে ঝর্না বয় সেথা মোদের
দ্বারে  
 
 নদী হয়ে সেই চলেছে হেথা উদার ধারে । 
সে আকাশ সেই পাহাড় ছেড়ে

 অসীম  পানে
গেছে বেড়ে 
 
সেই ধরারেই নাইকো হেথা পাষাণ  বাঁধা বেঁধে । ' 

 ‘ সবই আছে  আমরা তো নেই ' কইনু তারে কেঁদে
। 
 
সে কহিল করুণ হেসে  ‘ আছ হৃদয়মূলে । ' 
 
 স্বপন ভেঙে চেয়ে দেখি আছি ঝর্নাকূলে । 

    
    

    
    
    

  

