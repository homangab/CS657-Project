

  
    কড়ি ও কোমল - ছোটো ফুল  , ১
                
    
    








  
  

        

      রবীন্দ্র রচনাবলী (://.-..)
    
 -->
    
    কড়ি ও কোমল - ছোটো ফুল  , ১
    
    
    ছোটো ফুল

আমি শুধু মালা গাঁথি ছোটো ছোটো ফুলে , 
সে ফুল শুকায়ে যায় কথায় কথায় ! 
তাই যদি , তাই হোক , দুঃখ নাহি তায় — 
তুলিব কুসুম আমি অনন্তের কূলে । 
যারা থাকে অন্ধকারে , পাষাণকারায় , 
আমার এ মালা যদি লহে গলে তুলে , 
নিমেষের তরে তারা যদি সুখ পায় , 
নিষ্ঠুর বন্ধনব্যথা যদি যায় ভুলে ! 
ক্ষুদ্র ফুল , আপনার সৌরভের সনে 
নিয়ে আসে স্বাধীনতা , গভীর আশ্বাস — 
মনে আনে রবিকর নিমেষস্বপনে , 
মনে আনে সমুদ্রের উদার বাতাস । 
ক্ষুদ্র ফুল দেখে যদি কারো পড়ে মনে 
বৃহৎ জগৎ , আর বৃহৎ আকাশ ! 


    
    

    
    
    

  

