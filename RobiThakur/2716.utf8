

  
    মালিনী - চতুর্থ দৃশ্য , ২৬
                
    
    








  
  

        

      রবীন্দ্র রচনাবলী (://.-..)
    
 -->
    
    মালিনী - চতুর্থ দৃশ্য , ২৬
    
    
    মালিনী
চতুর্থ দৃশ্য
রাজ-উপবন
মালিনী পরিচারিকাবর্গ ও সুপ্রিয়

মালিনী।&;&;             হায়, কী বলিব! তুমিও কি মোর দ্বারে


আসিয়াছ দ্বিজোত্তম? কী দিব তোমারে?
কী তর্ক করিব? কী শাস্ত্র দেখাব আনি?
তুমি যাহা নাহি জান আমি কি তা জানি?


সুপ্রিয়।&;&;&;&;               শাস্ত্রসাথে তর্ক করি, নহে তোমা-সনে।


সভায় পণ্ডিত আমি, তোমার চরণে
বালকের মতো। দেবী, লহো মোর ভার।
যে পথে লইয়া যাবে জীবন আমার
সাথে যাবে, সর্ব তর্ক করি পরিহার,
নীরব ছায়ার মতো দীপবর্তিকার।


মালিনী।&;&;             হে ব্রাহ্মণ, চলে যায় সকল ক্ষমতা


তুমি যবে প্রশ্ন কর, নাহি পাই কথা।
বড়োই বিস্ময় লাগে মনে। হে সুপ্রিয়,
মোর কাছে কী জানিতে এসেছ তুমিও?


সুপ্রিয়। &;&;             জানিবার কিছু নাই, নাহি চাহি জ্ঞান।


সব শাস্ত্র পড়িয়াছি, করিয়াছি ধ্যান
শত তর্ক শত মত। ভুলাও, ভুলাও,
যত জানি সব জানা দূর করে দাও।
পথ আছে শতলক্ষ, শুধু আলো নাই
ওগো দেবী জ্যোতির্ময়ী— তাই আমি চাই
একটি আলোর রেখা উজ্জ্বল সুন্দর
তোমার অন্তর হতে।


মালিনী।&;&;&;&;&;&;&;&;&;&;&;&;&;&;&;&;&;&;&;&;&;&;&;                                        হায় বিপ্রবর,


যত তুমি চাহিতেছ আমি যেন তত
আপনারে হেরিতেছি দরিদ্রের মতো।
যে দেবতা মর্মে মোর বজ্রালোক হানি
বলেছিল একদিন বিদ্যুন্ময়ী বাণী 


    
    

    
    
    

  

