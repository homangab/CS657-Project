

  
    কনিকা১৬
                
    
    








  
  

        

      রবীন্দ্র রচনাবলী (:)
    
 
    
    কনিকা১৬
    
    
    কনিকা
	কৃতীর প্রমাদ

টিকি মুণ্ডে চড়ি উঠি কহে ডগা নাড়ি
হাতপা প্রত্যেক কাজে ভুল করে ভারি।
হাতপা কহিল হাসি হে অভ্রান্ত চুল
কাজ করি আমরা যে তাই করি ভুল।
 

  অসম্ভব ভালো

যথাসাধ্যভালো বলে ওগো আরোভালো
কোন্‌ স্বর্গপুরী তুমি ক’রে থাকো আলো।
আরোভালো কেঁদে কহে আমি থাকি হায়
অকর্মণ্য দাম্ভিকের অক্ষম ঈর্ষায়।
 

নদীর প্রতি খাল

খাল বলে মোর লাগি মাথাকোটাকুটি
নদীগুলা আপনি গড়ায়ে আসে ছুটি।
তুমি খাল মহারাজ কহে পারিষদ
তোমারে জোগাতে জল আছে নদীনদ।
 
       
    স্পর্ধা

হাউই কহিল মোর কী সাহস ভাই
তারকার মুখে আমি দিয়ে আসি ছাই
কবি কহে তার গায়ে লাগে নাকো কিছু
সে ছাই ফিরিয়া আসে তোরি পিছু পিছু।
 

    
    

    
    
    

  

