

  
    রুদ্রচণ্ড - ২
                
    
    








  
  

        

      রবীন্দ্র রচনাবলী (://.-..)
    
 -->
    
    রুদ্রচণ্ড - ২
    
    
    রুদ্রচণ্ড
উপহার
ভাই জ্যোতিদাদা
যাহা দিতে আসিয়াছি কিছুই তা নহে ভাই!
                  কোথাও পাই নে খুঁজে যা তোমারে দিতে চাই!
                  আগ্রহে অধীর হ’য়ে     ক্ষুদ্র উপহার লয়ে
                  যে উচ্ছ্বাসে আসিতেছি ছুটিয়া তোমারি পাশ,
                  দেখাতে পারিলে তাহা পূরিত সকল আশ।
                  ছেলেবেলা হ’তে, ভাই, ধরিয়া আমারি হাত
                  অনুক্ষণ তুমি মোরে রাখিয়াছ সাথে সাথ।
                  তোমার স্নেহের ছায়ে কত না যতন ক’রে
                  কঠোর সংসার হ’তে আবরি রেখেছ মোরে।
                  সে স্নেহ-আশ্রয় ত্যজি যেতে হবে পরবাসে।
                  তাই বিদায়ের আগে এসেছি তোমার পাশে।
                  যতখানি ভালবাসি, তার মত কিছু নাই—
                  তবু যাহা সাধ্য ছিল যতনে এনেছি তাই!

    
    

    
    
    

  

