

  
    চিত্রা  স্নেহস্মৃতি  ১
                
    
    








  
  

        

      রবীন্দ্র রচনাবলী (:)
    
 
    
    চিত্রা  স্নেহস্মৃতি  ১
    
    
    স্নেহস্মৃতি


 সেই চাঁপা  সেই
বেলফুল  
কে তোরা আজি এ প্রাতে  এনে দিলি
মোর হাতে — 

জল আসে আঁখিপাতে  হৃদয় আকুল । 

 সেই চাঁপা
সেই বেলফুল 
 
 
কত দিন  কত সুখ 
 কত হাসি 
স্নেহমুখ  

কত কী পড়িল মনে প্রভাতবাতাসে — 
স্নিগ্ধ প্রাণ সুধাভরা
 শ্যামল
সুন্দর ধরা  

তরুণ অরুণরেখা নির্মল আকাশে । 
সকলি জড়িত হয়ে

অন্তরে যেতেছে বয়ে  

ডুবে যায় অশ্রুজলে হৃদয়ের কূল — 
মনে পড়ে তারি সাথে

জীবনের কত প্রাতে 
 সেই চাঁপা
সেই বেলফুল 
 
 
বড়ো বেসেছিনু ভালো

 এই শোভা  এই আলো  

এ আকাশ  এ বাতাস  এই ধরাতল । 
কতদিন বসি তীরে
 শুনেছি
নদীর নীরে 

নিশীথের সমীরণে সংগীত তরল । 
কতদিন পরিয়াছি

সন্ধ্যাবেলা মালাগাছি 

স্নেহের হস্তের গাঁথা বকুলমুকুল — 
বড়ো ভালো লেগেছিল

যেদিন এ হাতে দিল 

সেই চাঁপা সেই বেলফুল 
 
 
কত শুনিয়াছি বাঁশি 

কত দেখিয়াছি হাসি  

কত উৎসবের দিনে কত যে কৌতুক । 
কত বরষার বেলা
 সঘন
আনন্দমেলা  

কত গানে জাগিয়াছে সুনিবিড় সুখ । 


    
    

    
    
    

  

