

  
    পরিশেষ  বুদ্ধদেবের প্রতি ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  বুদ্ধদেবের প্রতি ১
    
    
    বুদ্ধদেবের প্রতি
সারনাথে মূলগ্ধ কুটিবিহার প্রতিষ্ঠাউপলক্ষে রচিত 


 ওই নামে একদিন ধন্য হল দেশে দেশান্তরে 

তব জন্মভূমি । 
 সেই নাম আরবার এ দেশের নগর ে প্রান্তরে 

দান করো তুমি । 
 বোধিদ্রুমতলে তব সেদিনের মহাজাগরণ 
 আবার সার্থক হোক  মুক্ত হোক মোহআবরণ  
 বিস্মৃতির রাত্রিশেষে এ ভারতে তোমারে স্মরণ 

নবপ্রাতে উঠুক কুসুমি । 
 
 চিত্ত হেথা মৃতপ্রায়  অমিতাভ  তুমি অমিতায়ু  

আয়ু করো দান । 
 তোমার বোধনমন্ত্রে হেথাকার তন্দ্রালস বায়ু 


হোক প্রাণবান । 
 খুলে যাক রুদ্ধদ্বার  চৌদিকে ঘোষুক শঙ্খধ্বনি 
 ভারতঅঙ্গনতলে  আজি তব নব আগমনী  
 অমেয় প্রেমের বার্তা শতকণ্ঠে উঠুক নিঃস্বনি — 

এনে দিক অজেয় আহ্বান । 


    
    

    
    
    

  

