

  
    শিশু মাঝি    ১ 
                
    
    








  
  

        

      রবীন্দ্র রচনাবলী (:)
    
 
    
    শিশু মাঝি    ১ 
    
    
    মাঝি 

আমার যেতে ইচ্ছে করে 
 নদীটির ওই পারে— 
 যেথায় ধারে ধারে 
বাঁশের খোঁটায় ডিঙি নৌকো 
 বাঁধা সারে সারে। 
কৃষাণেরা পার হয়ে যায় 
 লাঙল কাঁধে ফেলে 
 জাল টেনে নেয় জেলে 
গোরু মহিষ সাঁৎরে নিয়ে 
 যায় রাখালের ছেলে। 
সন্ধে হলে যেখান থেকে 
 সবাই ফেরে ঘরে 
 শুধু রাতদুপরে 
শেয়ালগুলো ডেকে ওঠে 
 ঝাউডাঙাটার ’পরে। 
 মা যদি হও রাজি 
বড়ো হলে আমি হব 
 খেয়াঘাটের মাঝি। 
 
শুনেছি ওর ভিতর দিকে 
 আছে জলার মতো। 
 বর্ষা হলে গত 
ঝাঁকে ঝাঁকে আসে সেথায় 
 চখাচখী যত। 
তারি ধারে ঘন হয়ে 
 জন্মেছে সব শর 
 মানিক  জোড়ের ঘর 
কাদাখোঁচা পায়ের চিহ্ন 
 আঁকে পাঁকের ’পর। 
সন্ধ্যা হলে কত দিন মা 


    
    

    
    
    

  

