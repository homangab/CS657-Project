

  
    শ্যামলী   অমৃত ৪
                
    
    








  
  

        

      রবীন্দ্র রচনাবলী (:)
    
 
    
    শ্যামলী   অমৃত ৪
    
    
    শ্যামলী

দিঘির নামেই লোচনদিঘি তার নাম । 

সেখানে ভুলে  যাওয়া তারিখের 

ঝাপসা  অক্ষর  পটওআলা 

ভাঙা দেবালয় । 

পূর্বখ্যাতির কোনো সাক্ষী রাখে নি  

আছে সে অশ্বত্থের পাঁজর  ভাঙা 

আলিঙ্গনে জড়িয়ে  পড়া । 

পাড়ির উপরে বুড়ো বটের তলায় 

একটি নূতন আটচালা ঘর  

সেইখানে গ্রামের বালিকাবিদ্যালয় । 
 
 
দেখলুম অমিয়াকে 
 ছাই রঙের
মোটা শাড়ি পরা  

দুই হাতে দুইগাছি শাঁখা  

পায়ে নেই জুতো  

ঢিলে খোঁপা অযত্নে পড়েছে ঝুলে । 

পাড়াগাঁয়ের শ্যামল রঙ লেগেছে মুখে । 

ছোটো ঝারি হাতে পাঠশালার বাগানে 

জল দিচ্ছে সবজি  খেতে । 

ভেবে পেলেম না কী বলি । 

তারও মুখে এল না 

প্রথম  দেখার কোনো সম্ভাষণ  

কোনো প্রশ্ন । 


 


চোখের আড়ে 
 আমার দামি
জুতোজোড়াটার দিকে তাকিয়ে 

বললে অনায়াসে  

“ বেশি বর্ষায় আগাছায় চাপা পড়েছে 

বিলিতি বেগুনের চারা  

এসো  না  নিড়িয়ে দেবে । ” 


 


    
    

    
    
    

  

