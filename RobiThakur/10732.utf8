

  
    চিত্রা  মৃত্যুর পরে  ৩
                
    
    








  
  

        

      রবীন্দ্র রচনাবলী (:)
    
 
    
    চিত্রা  মৃত্যুর পরে  ৩
    
    
    চিত্রা 

অস্তিত্বের চক্রতলে 
একবার বাঁধা প ' লে 
  পায় কি নিস্তার । 
 
বসিয়া আপন দ্বারে 
ভালোমন্দ বলো তারে 
  যাহা ইচ্ছা তাই । 
অনন্ত জনমমাঝে 
গেছে সে অনন্ত কাজে  
   সে আর সে নাই । 
আর পরিচিত মুখে 
তোমাদের দুখে সুখে 
  আসিবে না ফিরে । 
তবে তার কথা থাক্‌  
যে গেছে সে চলে যাক 
   বিস্মৃতির তীরে । 
 
জানি না কিসের তরে 
যে যাহার কাজ করে 
  সংসারে আসিয়া  
ভালোমন্দ শেষ করি 
যায় জীর্ণ জন্মতরী 
  কোথায় ভাসিয়া । 
দিয়ে যায় যত যাহা 
রাখো তাহা ফেলো তাহা 
  যা ইচ্ছা তোমার । 
সে তো নহে বেচাকেনা — 
ফিরিবে না  ফেরাবে না 
  জন্মউপহার । 
 
কেন এই আনাগোনা  
কেন মিছে দেখাশোনা 


    
    

    
    
    

  

