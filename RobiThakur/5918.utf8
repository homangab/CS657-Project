

  
    ফাল্গুনী তৃতীয় দৃশ্যের গীতিভূমিকা ৩২
                
    
    








  
  

        

      রবীন্দ্র রচনাবলী (:)
    
 
    
    ফাল্গুনী তৃতীয় দৃশ্যের গীতিভূমিকা ৩২
    
    
    ফাল্গুনী
বালক । ঐ তোমরা যেবুড়োর খোঁজ করছিলে তাকে । 
তাকে দেখেছ নাকি । 
বালক । সে বোধ হয় রথে চড়ে গেল । 
কোন্‌ দিকে । 
বালক । কিছুই ঠাওরাতে পারলুম না । কিন্তু তার চাকার ঘূর্ণিহাওয়ায় এখনো ধুলো উড়ছে । 
চল্‌ তবে চল্‌ । 
শুকনো পাতায় আকাশ ছেয়ে দিয়ে গেছে । 
[ প্রস্থান 
কোটাল । পাগল উন্মাদ পাগল 

তৃতীয় দৃশ্যের গীতিভূমিকাপ্রবীণের পরাভব
   
১
বসন্তের হাসির গান
         
            

      ওর ভাব দেখে যে পায় হাসি । হায় হায় রে । 
      
        মরণআয়োজনের মাঝে 
        বসে আছেন কিসের কাজে 
        
          প্রবীণ প্রাচীন প্রবাসী । হায় হায় রে । 
        
        এবার দেশে যাবার দিনে 
        আপনাকে ও নিক্‌না চিনে  
        সবাই মিলে সাজাও ওকে 
        
          নবীন রূপের সন্ন্যাসী । হায় হায় রে । 
        
        এবার ওকে মজিয়ে দে রে 
        হিসাবভুলের বিষম ফেরে । 
        কেড়ে নে ওর থলিথালি  
        আয় রে নিয়ে ফুলের ডালি  
        গোপন প্রাণের পাগলাকে ওর 
        
          বাইরে দে আজ প্রকাশি । হায় হায় রে ॥ 
          



    
    

    
    
    

  

