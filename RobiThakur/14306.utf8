

  
    বিচিত্রিতা  পুষ্পচয়িনী১
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  পুষ্পচয়িনী১
    
    
    পুষ্পচয়িনী


হে পুষ্পচয়িনী  
ছেড়ে আসিয়াছ তুমি কবে উজ্জয়িনী 

মালিনীছন্দের বন্ধ টুটে । 
 বকুল উৎফুল্ল হয়ে উঠে 

আজো বুঝি তব মুখমদে । 

নূপুররণিত পদে । 
আজো বুঝি অশোকের ভাঙাইবে ঘুম । 

 কী সেই
কুসুম 
যা দিয়ে অতীত জন্মে গণেছিলে বিরহের দিন । 

বুঝি সেফুলের নাম বিস্মৃতিবিলীন 
 ভর্তৃপ্রসাদন ব্রতে যা দিয়ে
গাঁথিতে মালা 

সাজাইতে বরণের ডালা । 
মনে হয় যেন তুমি ভুলেযাওয়া তুমি — 

মর্তভূমি 
 তোমারে যা ব ' লে জানে সেই পরিচয়


সম্পূর্ণ তো নয় । 

তুমি আজ 

  করেছ যেঅঙ্গসাজ 

নহে সদ্য আজিকার । 

কালোয় রাঙায় তার 

যে ভঙ্গীটি পেয়েছে প্রকাশ 

দেয় বহুদূরের আভাস । 

মনে হয় যেন অজানিতে 


রয়েছ অতীতে । 
 
 মনে হয় যেপ্রিয়ের লাগি 

অবন্তীনগরসৌধে ছিলে জাগি  

তাহারি উদ্দেশে 
 না জেনে সেজেছ বুঝি সেযুগের
বেশে । 

মালতীশাখার ‘ পরে 



    
    

    
    
    

  

