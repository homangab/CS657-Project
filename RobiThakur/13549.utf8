

  
    ছড়ার ছবি  চড়িভাতি ২
                
    
    








  
  

        

      রবীন্দ্র রচনাবলী (:)
    
 
    
    ছড়ার ছবি  চড়িভাতি ২
    
    
    ছড়ার ছবি


সমস্ত দিন ডাকল ঘুঘু দুটি । 
 আশে পাশে এঁটোর লোভে কাক এল সব জুটি  
 গাঁয়ের থেকে কুকুর এল  লড়াই গেল বেধে — 
 একটা তাদের পালালো তার পরাভবের খেদে । 
  

 রৌদ্র পড়ে এল ক্রমে  ছায়া পড়ল বেঁকে  
 ক্লান্ত গোরু গাড়ি টেনে চলেছে হাট থেকে । 
 
আবার ধীরে ধীরে 
 নিয়মবাঁধা যেযার ঘরে চলে গেলেম ফিরে । 
 একটা দিনের মুছল স্মৃতি  ঘুচল চড়িভাতি  
 পোড়াকাঠের ছাই পড়ে রয়  নামে আঁধার রাতি । 


    
    

    
    
    

  

