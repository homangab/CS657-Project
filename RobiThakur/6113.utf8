

  
    রাজা ও রানী  পঞ্চম অঙ্ক  তৃতীয় দৃশ্য  ৭৪
                
    
    








  
  

        

      রবীন্দ্র রচনাবলী (:)
    
 
    
    রাজা ও রানী  পঞ্চম অঙ্ক  তৃতীয় দৃশ্য  ৭৪
    
    
    রাজা ও রানী


অনিশ্চিত অদৃষ্টের পারাবারমাঝে 
ভাসাইব জীবনতরণী— তার আগে 
ইলারে দেখিয়া যাব একবার শুধু 
এই ভিক্ষা মাগি । 


অমরুরাজ ।
 ইলারে দেখিয়া যাবে ? 


কী হইবে দেখে তারে  কী হইবে দেখা 
দিয়ে স্বার্থপর রয়েছ মৃত্যুর মুখে 
অপমান বহি— গৃহহীন  আশাহীন  
কেন আসিয়াছ ইলার হৃদয়মাঝে 
জাগাতে প্রেমের স্মৃতি ? 


কুমারসেন ।
 কেন আসিয়াছি ? 


হায় আর্য  কেমনে তা বুঝাব তোমায় 


অমরুরাজ । বিপদের খরস্রোতে ভেসে চলিয়াছ  


তুমি কেন চাহিছ ধরিতে ক্ষীণপ্রাণ 
কুসুমিত তীরলতা ? যাও  ভেসে যাও । 


কুমারসেন । আমার বিপদ আজ দোঁহার বিপদ  


মোর দুঃখ দুজনার দুঃখ । প্রেম শুধু 
সম্পদের নহে । মহারাজ  একবার 
বিদায় লইতে দাও দু দণ্ডের তরে । 


অমরুরাজ । চিরকালতরে তুমি লয়েছ বিদায় । 


আর নহে । যাও চলে । ভুলে যেতে দাও 
তারে অবসর । হাসিমুখখানি তার 
দিয়ো না আঁধার করি এ জন্মের মতো । 


কুমারসেন । ভুলিতে পারিত যদি দিতাম ভুলিতে— 


ফিরে এসে দেখা দিব বলে গিয়েছিনু  
জানি সে রয়েছে বসি আমার লাগিয়া 
পথপানে চাহি আমারে বিশ্বাস করি । 
সে সরল সে অগাধ বিশ্বাস তাহার 
কেমনে ভাঙিতে দিব 


অমরুরাজ । সে বিশ্বাস ভেঙে 


যাক একেবারে । নতুবা নূতন পথে 
জীবন তাহার ফিরাতে সে পারিবে না । 


    
    

    
    
    

  

