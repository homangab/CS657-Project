

  
    যোগাযোগ চতুর্থ অঙ্কপরের দৃশ্য ৭০
                
    
    








  
  

        

      রবীন্দ্র রচনাবলী (:)
    
 
    
    যোগাযোগ চতুর্থ অঙ্কপরের দৃশ্য ৭০
    
    
    যোগাযোগ

মোতির মা । না গো  না  ওটা ওঁদের দেমাক । সংসারে ওঁদের যোগ্য কিছুই মেলে না  ওঁরা সবার উপরে । 
নবীন । মেজোবউ  এত বড়ো দেমাক সবাইকে সাজে না  কিন্তু ওঁদের কথা আলাদা । 
মোতির মা । তাই বলে কি আত্মীয়স্বজনের সঙ্গে ছাড়াছাড়ি করতে হবে ? 
নবীন । আত্মীয়স্বজন বললেই আত্মীয়স্বজন হয় না । ওঁরা আমাদের থেকে সম্পূর্ণ আরএক শ্রেণীর মানুষ । সম্পর্ক ধরে ওঁদের সঙ্গে ব্যবহার করতে আমার সংকোচ হয় । 
মোতির মা । যিনি যত বড়ো লোকই হোননা কেন  তবু সম্পর্কের জোর আছে এটা মনে রেখো । 
নবীন । আর কিছুদিন দেখাই যাকনা । দাদার আগ্রহটাও একটু বেড়ে উঠুক  তাতে ক্ষতি হবে না । 

পরের দৃশ্য

শ্যামাসুন্দরী মধুসূদনের ডেস্কের উপর থেকে কুমুদিনীর ছবি তুলে নিয়ে টুকরো টুকরো করে ছিঁড়ে ফেলছিল — মধুসূদনকে আসতে দেখে তাড়াতাড়ি লুকিয়ে ফেললে । শ্যামাসুন্দরী নিয়মমতো পানের বাটা নিয়ে মধুসূদনকে পান দিলে  তার পরে পায়ের কাছে বসে পায়ে হাত বুলিয়ে দিতে লাগল । 
 
একটা রুপোর ফোটোগ্রাফের ফ্রেম নিয়ে 
 
মধুসূদন । এই নাও  তোমার জন্যে কিনে এনেছি । 
 
ব্রাউন কাগজে জিনিসটা মোড়া ছিল  আস্তে আস্তে 
কাগজের মোড়কটা খুলে ফেলে 
 
শ্যামাসুন্দরী । কী হবে এটা ? 
মধুসূদন । জান না ? এতে ফোটোগ্রাফ রাখতে হয় । 
শ্যামাসুন্দরী । কার ফোটোগ্রাফ রাখবে ? 
মধুসূদন । তোমার নিজের । সেদিন সেইযে ছবিটা তোলানো হয়েছে । 
শ্যামাসুন্দরী । আমার এত সোহাগে কাজ নেই । 
 
সেই ফ্রেমটা ছুঁড়ে মেজের উপর ফেলে দিলে । 
 
মধুসূদন । এর মানে কী হল ? 
শ্যামাসুন্দরী । এর মানে কিছুই নেই । 
 
বলে মুখে হাত দিয়ে কেঁদে উঠল  তার পরে বিছানা থেকে 
মেজের উপর পড়ে মাথা ঠুকতে লাগল 
 


    
    

    
    
    

  

