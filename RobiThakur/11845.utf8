

  
    গীতাঞ্জলি  ৪৬
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ৪৬
    
    
    ৪৬

আসনতলের মাটির 'পরে লুটিয়ে রব । 
তোমার চরণধুলায় ধুলায় ধূসর হব । 

কেন আমায় মান দিয়ে আর দূরে রাখ  

চিরজনম এমন করে ভুলিয়ো নাকো  

অসম্মানে আনো টেনে পায়ে তব । 

তোমার চরণধুলায় ধুলায় ধূসর হব । 
 
আমি তোমার যাত্রীদলের রব পিছে  
স্থান দিয়ো হে আমায় তুমি সবার নীচে । 
প্রসাদ লাগি কত লোকে আসে ধেয়ে  
আমি কিছুই চাইব না তো রইব চেয়ে  

সবার শেষে বাকি যা রয় তাহাই লব । 

তোমার চরণধুলায় ধুলায় ধূসর হব । 


    
    

    
    
    

  

