

  
    কাহিনী - লক্ষ্মীর পরীক্ষা - প্রথম দৃশ্য, ৬৫
                
    
    








  
  

        

      রবীন্দ্র রচনাবলী (://.-..)
    
 -->
    
    কাহিনী - লক্ষ্মীর পরীক্ষা - প্রথম দৃশ্য, ৬৫
    
    
    কাহিনী


  
    তোর দয়া নেই কাজেই মা গো । 
    বুদ্ধিমানেরা পেটের দায় 
    লক্ষ্মীমানেরে ঠকিয়ে খায় । 
  

লক্ষ্মী । &;&;&;&;&;সরল বুদ্ধি আমার প্রিয় , 

  
    বাঁকা বুদ্ধিরে ধিক্‌ জানিয়ো । 
  

ক্ষীরো ।&;&;&;&;&; ভালো তলোয়ার যেমন বাঁকা 

  
    তেমনি বক্র বুদ্ধি পাকা । 
    ও জিনিস বেশি সরল হলে 
    নির্বুদ্ধি তো তারেই বলে । 
    ভালো মা গো , তুমি দয়া করো যদি 
    বোকা হয়ে আমি রব নিরবধি । 
  

লক্ষ্মী ।&;&;&;&;&; কল্যাণী তোর অমন প্রভু 

  
    তারেও দস্যু , ঠকাও তবু । 
  

ক্ষীরো ।&;&;&;&;&; অদৃষ্টে শেষে এই ছিল মোর — 

  
    যার লাগি চুরি সেই বলে চোর । 
    ঠকাতে হয় যে কপাল-দোষে 
    তোরে ভালোবাসি বলেই তো সে । 
    আর ঠকাব না , আরামে ঘুমিয়ো — 
    আমারে ঠকিয়ে যেয়ো না তুমিও । 
  

লক্ষ্মী ।&;&;&;&;&; স্বভাব তোমার বড়োই রুক্ষি । 
ক্ষীরো ।&;&;&;&;&; তাহার কারণ আমি যে দুঃখী । 

  
    তুমি যদি কর রসের বৃষ্টি 
    স্বভাবটা হবে আপনি মিষ্টি । 
  

লক্ষ্মী ।&;&;&;&;&; তোরে যদি আমি করি আশ্রয় 

  
    যশ পাব কি না সন্দেহ হয় । 
  

ক্ষীরো ।&;&;&;&;&; যশ না পাও তো কিসের কড়ি ? 

  
    তবে তো আমার গলায় দড়ি । 
    দশের মুখেতে দিলেই অন্ন 
    দশ মুখে উঠে ধন্য ধন্য । 
  

লক্ষ্মী ।&;&;&;&;&; প্রাণ ধরে দিতে পারবি ভিক্ষে ? 
ক্ষীরো ।&;&;&;&;&; একবার তুমি করো পরীক্ষে । 

  
    পেট ভ'রে গেলে যা থাকে বাকি 
  
 

    
    

    
    
    

  

