

  
    প্রকৃতি ১১৩
                
    
    








  
  

        

      রবীন্দ্র রচনাবলী (:)
    
 
    
    প্রকৃতি ১১৩
    
    
    ﻿প্রকৃতি
১১৩


  হৃদয় আমার
নাচেরে আজিকে ময়ূরের মত নাচেরে।
  শত বরনের
ভাব উচ্ছ্বাস কলাপের মতো করেছে বিকাশ
  আকুল পরান
আকাশে চাহিয়া উল্লাসে কারে যাচে রে॥
ওগো নির্জনে বকুলশাখায় দোলায় কে আজি দুলিছে দোদুল দুলিছে।
  ঝরকে ঝরকে
ঝরিছে বকুল আঁচল আকাশে হতেছে আকুল
  উড়িয়া অলক
ঢাকিছে পলক– কবরী খসিয়া খুলিছে।
  ঝরে
ঘনধারা নবপল্লবে কাঁপিছে কানন ঝিল্লির রবে–
  তীর ছাপি
নদী কলকল্লোলে এল পল্লির কাছে রে॥



    
    

    
    
    

  

