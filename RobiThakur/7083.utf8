

  
    ডেঞে পিঁপড়ের মন্তব্য , ২
                
    
    








  
  

        

      রবীন্দ্র রচনাবলী (://.-..)
    
 -->
    
    ডেঞে পিঁপড়ের মন্তব্য , ২
    
    
     ডেঞে পিঁপড়ের মন্তব্য 

এবং বিবরেও যতটা স্থান আছে সমস্ত আমরা এবং আমাদের শ্যালকেরা মিলে ভাগাভাগি করে নেব । 
পিঁপড়েরা যদি আপত্তি করে তবে তাদের বলব , অকৃতজ্ঞ! যদি তারা শর্করা খেতে এবং বিবরে স্থান পেতে চায় তবে ডাঁই ভাষায় তাদের স্পষ্ট বলব , তোমরা পিঁপড়ে , ক্ষুদ্র , তোমরা পিপীলিকা । এর চেয়ে আর প্রবল যুক্তি কী আছে! 
তবে পিঁপড়েরা খাবে কী! তা জানি নে । হয়তো আহার এবং বাসস্থানের অকুলান হতেও পারে , কিন্তু এটা তাদের ধৈর্য ধরে বিবেচনা করা উচিত যে , আমাদের দীর্ঘপদস্পর্শে ক্রমে তাদের পদবৃদ্ধি হবার সম্ভাবনা আছে । শৃঙ্খলা এবং শান্তির কিছুমাত্র অভাব থাকবে না । তারা ক্রমিক উন্নতি লাভ করুক এবং আমরা ক্রমিক শর্করা খাই , এমনি একটা বন্দোবস্ত থাকলে তবেই শৃঙ্খলা এবং শান্তি রক্ষা হবে , না হলে তুমুল বিবাদের আটক কী ?– মাথায় গুরুভার পড়লে এতই বিবেচনা করে চলতে হয় । 
শর্করাভাবে এবং অতিরিক্ত শান্তি ও শৃঙ্খলার ভারে যদি পিঁপড়ে জাতি মারা পড়ে ? তা হলে আমরা অন্যত্র উন্নতি প্রচার করতে যাব–কারণ , আমরা ডেঞে জাতি , উচ্চ পদের প্রভাবে অত্যন্ত উন্নত । 

    
    

    
    
    

  

