

  
    ছবি ও গান  আবছায়া  ২
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  আবছায়া  ২
    
    
    ছবি ও গান


যেন তারা ভালোবেসে 
 
ডেকে যেত কাছে এসে  
 
চলে যেতে করিত রে মানা— 
 
আমার তরুণ প্রাণে 
 
তাদের হৃদয়খানি 
 
আধোজানা আধেকঅজানা । 
 
কোথা চলে গেল তারা  
 
কোথা যেন পথহারা  
 
তাদের দেখি নে কেন আর 
 
কোথা সেই ছায়াছায়া 
 
কিশোরকল্পনামায়া  
 
মেঘমুখে হাসিটি উষার 
 
আলোতে ছায়াতে ঘেরা 
 
জাগরণ স্বপনেরা 
 
আশেপাশে করিত রে খেলা— 
 
 একে একে পলাইল  
 
শূন্যে যেন মিলাইল  
 
বাড়িতে লাগিল যত বেলা । 

    
    

    
    
    

  

