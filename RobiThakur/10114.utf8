

  
    পরিশিষ্ট, ১
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশিষ্ট, ১
    
    
    পরিশিষ্ট
বাংলাভাষার স্বাভাবিক ছন্দ

প্রকাশক  সিন্ধুদূত১-এর  ছন্দ  সম্বন্ধে  বলিতেছেন,  “সিন্ধুদূতের  ছন্দঃ  প্রচলিত  ছন্দঃসকল  হইতে  একরূপ স্বতন্ত্র ও নূতন। এই নূতনত্বহেতু অনেকেরই প্রথম-প্রথম পড়িতে কিছু কষ্ট হইতে পারে।... বাঙ্গালা ছন্দের প্রাণগত  ভাব  কি  ও  তাহার  স্বাভাবিক  গতি  কোন্‌দিকে  এবং  কি  প্রণালীতেই  বা  ইচ্ছামতে  উহার  সুন্দর বৈচিত্র্যসাধন করা যায়, ইহার নিগূঢ়তত্ত্ব সিন্ধুদূতের ছন্দঃ আলোচনা করিলে উপলব্ধ হইতে পারে।”
আমাদের সমালোচ্য গ্রন্থের ছন্দ পড়িতে প্রথম-প্রথম কষ্ট বোধ হয় সত্য; কিন্তু, ছন্দের নূতনত্ব তাহার কারণ নহে, ছত্রবিভাগের ব্যতিক্রমই তাহার একমাত্র কারণ। নিম্নে গ্রন্থ হইতে একটি শ্লোক উদ্‌ধৃত করিয়া দিতেছি।

এ কি এ , আগত সন্ধ্যা , এখনো রয়েছি বসে সাগরের তীরে ? 

দিবস হয়েছে গত ,&;&;&; না জানি ভেবেছি কত , 

প্রভাত হইতে বসে রয়েছি এখানে বাহ্য জগৎ পাশরে , 
ক্ষুধাতৃষ্ণা নিদ্রাহার কিছু নাহি মোর ; সব ত্যজেছে আমারে । 

রীতিমতো ছত্রবিভাগ করিলে উপরি-উদ্‌ধৃত শ্লোকটি নিম্নলিখিত আকারে প্রকাশ পায়।–

এ কি এ , আগত সন্ধ্যা , এখনো রয়েছি বসে 


সাগরের তীরে ? 
দিবস হয়েছে গত , 
না জানি ভেবেছি কত , 

প্রভাত হইতে বসে রয়েছি এখানে বাহ্য 


জগৎ পাশরে , 

ক্ষুধাতৃষ্ণা নিদ্রাহার কিছু নাই মোর ; সব 


ত্যজেছে আমারে । 


মাইকেল-রচিত  নিম্নলিখিত  কবিতাটি  যাঁহাদের  মনে  আছে  তাঁহারাই  বুঝিতে  পারিবেন  সিন্ধুদূতের  ছন্দ বাস্তবিক নূতন নহে।
আশার ছলনে ভুলি কি ফল লভিনু, হায়,
তাই ভাবি মনে?
জীবনপ্রবাহ বহি কালসিন্ধু-পানে যায়,
ফিরাব কেমনে?
একটি ছত্রের মধ্যে দুইটি ছত্র পুরিয়া দিলে পর প্রথমত চোখে দেখিতে খারাপহয়, দ্বিতীয়ত কোন্‌খানে হাঁপ  ছাড়িতে  হইবে  পাঠকরা  হঠাৎ  ঠাহর  পান  না।  এখানে-ওখানে  হাতড়াইতে  হাতড়াইতে  অবশেষে  ঠিক জায়গাটা বাহির করিতে হয়। প্রকাশক যে 


১ ‘ভুবনমোহিনী প্রতিভা’র (১৮৭৫-৭৭) কবি নবীনচন্দ্র মুখোপাধ্যায়ের রচিত। ‘সিন্ধুদূত’ (১৮৮৩) এর তৃতীয় কাব্য।


    
    

    
    
    

  

