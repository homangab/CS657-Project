

  
    শ্যামা - পরিশিষ্ট  , ২০
                
    
    








  
  

        

      রবীন্দ্র রচনাবলী (://.-..)
    
 -->
    
    শ্যামা - পরিশিষ্ট  , ২০
    
    
    শ্যামা



  
    নই আমি নই চোর । 
  



&;&;প্রহরী । &;&;&;&;&;&;&;&;ওই বটে ওই চোর ওই চোর । 
বজ্রসেন ।&;&;&;&;&;&;&;&; এ কথা মিথ্যা অতি ঘোর । 


আমি পরদেশী 



  হেথা নেই স্বজন বন্ধু কেহ মোর ; 
  নই চোর , নই আমি , নই চোর । 



&;&;শ্যামা ।&;&;&;&;&;&;&;&; আহা মরি মরি , 


মহেন্দ্রনিন্দিত কান্তি উন্নতদর্শন 
কারে বন্দি ক'রে আনে চোরের মতন 
কঠিন শৃঙ্খলে ।&;&; শীঘ্র যা লো সহচরী , 
বল্‌ গে নগরপালে মোর নাম করি , 
শ্যামা ডাকিতেছে তারে ।&;&; বন্দী সাথে লয়ে 
একবার আসে যেন আমার আলয়ে 
দয়া করি । 


সহচরী ।&; সুন্দরের বন্দন নিষ্ঠুরের হাতে 



  
    ঘুচাবে কে । 
  

নিঃসহায়ের অশ্রুবারি পীড়িতের চক্ষে 

  
    &;&;&;মুছাবে কে । 
  

আর্তের ক্রন্দনে হেরো ব্যথিত বসুন্ধরা , 
অন্যায়ের আক্রমণে বিষবাণে জর্জরা , 
প্রবলের উৎ পীড়নে কে বাঁচাবে দুর্বলেরে , 
অপমানিতেরে কার দয়া বক্ষে লবে ডেকে । 



প্রহরীদের প্রতি


&;&;শ্যামা ।&;&;&;&;&;&;&; তোমাদের এ কী ভ্রান্তি , 



  কে ওই পুরুষ দেবকান্তি , 
  প্রহরী , মরি মরি । 
  এমন ক'রে কি ওকে বাঁধে । 
  দেখে যে আমার প্রাণ কাঁদে । 
  
    &;&;&;&;বন্দী করেছ কোন্‌ দোষে ? 
  



&;&;প্রহরী । চুরি হয়ে গেছে রাজকোষে 



    
    

    
    
    

  

