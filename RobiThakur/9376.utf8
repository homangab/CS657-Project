

  
    সংযোজন১৯
                
    
    








  
  

        

      রবীন্দ্র রচনাবলী (:)
    
 
    
    সংযোজন১৯
    
    
    সংযোজন

সংগীতের পুনরুদ্ধার চলছে ঠুংরী গজলের বিপক্ষে প্রতিক্রিয়ায় দেশে যা ছিল তাই ভালো ভাবতে লোকে শুরু করেছে–তাই আজ আপনার মন্তব্য পরিষ্কার করে গুছিয়ে বলার বড়োই দরকার। প্রদেশাত্মবোধের যুগ এসে গিয়েছে। 
জাতিগত বৈশিষ্ট্য ও সংস্কৃতি তর্কের খাতিরে নাহয় মানলুম। কিন্তু নতুন   কে নির্বাচন করে নিজের মতো রূপ দেবার জন্য তাকে অন্তত জীবন্ত হতে হবে। মারহাট্টা অঞ্চলে ষাট বৎসর পূর্বে উত্তরভারতীয় গায়কিপদ্ধতির চলন ছিল না অথচ এখন সেই পদ্ধতির শ্রেষ্ঠ প্রতিনিধিরা মারহাট্টারা উত্তরভারতের ঢঙ নিলে কেন–এবং মাদ্রাজিরা নিলে না কেন? কারণ এ নয়–রহমৎখাঁ বালাজীবোয়া বোম্বাইপুনাতে থাকতেন। কারণ মারহাট্টাসংস্কৃতি হয় ছিল না নাহয় গিয়েছিল শুকিয়ে এবং মাদ্রাজের একটাকিছু ছিল। মারহাট্টা গায়ক অবশ্য দক্ষিণী অলংকার হিন্দুস্থানী রাগিণীর গায়ে পরান কিন্তু গায়কি উত্তরভারতীয়ই থাকে। মাদ্রাজি গায়ক অপেক্ষাকৃত বেশি রক্ষণশীল। বাঙালি গায়ককে কী বলবেন? 
ধরাই যাক–বাংলাদেশে যাত্রাগানে কবির গানে তর্জায় জারি ভাটিয়াল কীর্তন আগমনীতে বিদ্যাসুন্দরযোত্রায় ও নিধুবাবুর টপ্পায় এবং রামপ্রসাদ প্রভৃতি ভক্তের গানের কথারই ছিল প্রাধান্য–সুরের সীমা ছিল সুনির্দিষ্ট তানে ছিল সংযম। কিন্তু সে ধারাও তো শুকিয়েছে? কেন তার বদলে সর্বত্র জগাখিচুড়ির পরিবেশন হচ্ছে? তাতে নেই কী? আপনার অতুলপ্রসাদের দ্বিজেন্দ্রলালের ভাতডালতরকারি সবই আছে–পেঁয়াজ রসুনও বাদ পড়ে নি। কেন ও কাণ্ড হল? অথচ আপনারাও যেমন বৈশিষ্ট্যের উত্তরাধিকারী নব্যতন্ত্রের রচয়িতারাও তাই। তাঁদের নাহয় বাদ দিলাম–কিন্তু পাঁচালির সঙ্গে যে শান্তিনিকেতনের গানের সম্বন্ধ নেই যাত্রার জুড়ির গানের সঙ্গে যে দ্বিজেন্দ্রলালের কোরাসের কোনো আত্মীয়তা নেই বিদ্যাসুন্দরী গানের সঙ্গে যে অতুলপ্রসাদের সংগীতের কোনো যোগসূত্র নেই–এটুকু আপনাকে মানতেই হবে। আজকাল ট্রেডইউনিয়ন মধ্যযুগের গণ শ্রেণী যুগের বংশধর নয়। 
তা হলে বুঝতে হবে বাংলার সংগীত–পরিশীলন ও অনুশীলনের ধারা ছিল একাধিক। অতএব প্রশ্ন হলবোংলার বৈশিষ্ট্য অর্থে কত দিনের কয় পুরুষের ঐতিহাসিক পরিমাটি বুঝব? ঊনবিংশ শতাব্দীর পূর্বে কী ছিল সঠিক জানি না কিন্তু গীতগোবিন্দে পদাবলীতে বাঘাবাঘা রাগরাগিণীর নাম বসানো আছে। ডাঃ প্রবোধ বাগচী বলেন–আরো আগে ছিল। হয়তো নামকরণ পরে হয়েছে। গায়নও জানা নেই। কিন্তু বিষ্ণুপুর বেথিয়া ঢাকা অঞ্চলে মুসলমান ওস্তাদ অনেক দিন থেকেই রয়েছেন। ইংরেজনবাব জমিদার এবং নতুন শ্রেণীর বিত্তশালী মহাজনরাও হুঁকোর নল মুখে দিয়ে বাইজির গান শুনতেন। শ্রাদ্ধবাসরে কীর্তনীয়ার সঙ্গে বাইজিরও ডাক পড়ত। তার পর ওয়াজিদ আলি শাহের দরবারে তো সকলেই যেতেন। গোবরডাঙার গঙ্গানারায়ণ ভট্ট হালিসহরের জামাই নবীনবাবু পেনেটির মহেশবাবু শ্রীরামপুরের মধুবাবু বিষ্ণুপরের যদুভট্ট কোলকাতার নুলোগোপাল প্রভৃতি ওস্তাদরা তো সকলেই হিন্দুস্থানী চালে গাইতেন। বড়ো বড়ো গ্রামের জমিদারবাড়িতে হিন্দুমুসলমান ওস্তাদ বরাবরই থাকত। পশ্চিমাঞ্চলের সব কালোয়াতই কোলকাতায় আসতেন। সেও আজ কত দিনের কথা। আপনিও সেই আবহাওয়ায় পুষ্ট। অতএব হিন্দুস্থানী গায়কিপদ্ধতির সঙ্গে আমাদের পরিচয় এক দিনের নয় পুরাতন ও ঘনিষ্ঠ। অথচ এই ধারার সঙ্গে বাংলাদেশের সংস্কৃতির যোগ নেই যোগ রইল যাত্রাকীর্তনভাটিয়ালের সঙ্গে–এ কেমন করে হয় আমাকে বুঝিয়ে দিন। আমার মতে এই ধারাও বাংলা গানের বৈশিষ্ট্যের অন্যএকটি দিক। 
সামাজিক নির্বাচনপ্রক্রিয়ার তথ্য কী না জানলে বাংলা গানে ও বাঙালি গায়কের মুখের সংগীতে সংগতির বিধি নিয়ম আবিষ্কৃত হবে না। বাংলার বৈশিষ্ট্য কী আপনার কাছে শুনেছি কিন্তু আজ আমাকে তার প্রক্রিয়ার বিবরণ শোনান। এ কাজ বাঙালি পারবে না ও কাজ বাঙালি পারবে কারণ বাঙালির স্বভাবই তাই–যুক্তিটি বুদ্ধিস্পর্শী নয় যদিও প্রাণস্পর্শী। আফিমে ঘুম আসে কেন? কারণ আফিমে ঘুম আনবার শক্তি আছে বাঙালির বাঙালিত্ব অনেকটা এই ধরনের। 
আমার মত হল এই–সুরে সংগতিরক্ষা ভদ্রমনেরই কাজ জাতিগত বৈশিষ্ট্যের নয়। যেকোনো দেশের ভদ্রলোকের কাছে


    
    

    
    
    

  

