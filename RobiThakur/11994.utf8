

  
    গীতাঞ্জলি  ১৩১
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ১৩১
    
    
    ১৩১


দুঃস্বপন কোথা হতে এসে 

জীবনে বাধায় গণ্ডগোল । 

কেঁদে উঠে জেগে দেখি শেষে 

কিছু নাই আছে মার কোল । 

ভেবেছিনু আরকেহ বুঝি  

ভয়ে তাই প্রাণপণে যুঝি  

তব হাসি দেখে আজ বুঝি 

তুমিই দিয়েছ মোরে দোল । 
 
 

এ জীবন সদা দেয় নাড়া 

লয়ে তার সুখ দুখ ভয়  

কিছু যেন নাই গো সে ছাড়া  

সেই যেন মোর সমুদয় । 

এ ঘোর কাটিয়া যাবে চোখে 

নিমেষেই প্রভাতআলোকে  

পরিপূর্ণ তোমার সম্মুখে 

থেমে যাবে সকল কল্লোল । 


    
    

    
    
    

  

