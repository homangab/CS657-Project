

  
    কালমৃগয়া  ষষ্ঠ দৃশ্য ১৬
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  ষষ্ঠ দৃশ্য ১৬
    
    
    কালমৃগয়া

 তুই যে আমার পিপাসার জল
কেন রে জাগিছে মনে ভয়
            কেন আজি তোরে
হারাই হারাই মনে হয়
কে জানে
[লীলার প্রস্থান

 মৃতদেহ লইয়া দশরথের প্রবেশ
সিন্ধু– চৌতাল

অন্ধ। এতক্ষণে বুঝি এলি রে

হৃদিমাঝে আয় রে বাছা রে
            কোথা ছিলি বনে এ ঘোর রাতে
            এ দুর্য্যোগে অন্ধ পিতারে ভুলি
            আছি সারানিশি হায় রে
            পথ চাহিয়ে আছি তৃষায় কাতর–
            দে মুখে বারি কাছে আয় রে
রাজবিজয়ী

দশরথ।  অজ্ঞানে করো হে ক্ষমা তাত ধরি চরণে– 

কেমনে কহিব শিহরি আতঙ্কে
            আঁধারে সন্ধানি শর খরতর
করীভ্রমে বধি তব পুত্রবর
গ্রহদোষে পড়েছি পাপপঙ্কে
দশরথকর্ত্তৃক ঋষির নিকটে
ষিকুমারের মৃতদেহস্থাপন
বাহার– ঢিমে তেতালা

অন্ধ।  কী বলিলে কী শুনিলাম একি কভু হয়
এই যে জল আনিবারে গেল সে সরযূতীরে–
            কার সাধ্য বধে সে যে ঋষির তনয়
            সুকুমার শিশু সে যে স্নেহের বাছা রে
            

    
    

    
    
    

  

