

  
    ক্ষণিকা  নববর্ষা ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  নববর্ষা ১
    
    
    নববর্ষা

হৃদয় আমার নাচে রে আজিকে 

ময়ূরের মতো নাচে রে  হৃদয় 

নাচে রে । 
শত বরনের ভাব  উচ্ছ্বাস 
কলাপের মতো করেছে বিকাশ  
আকুল পরান আকাশে চাহিয়া 

উল্লাসে কারে যাচে রে । 

হৃদয় আমার নাচে রে আজিকে 


ময়ূরের মতো নাচে রে  
 
গুরু গুরু মেঘ গুমরি গুমরি 

গরজে গগনে গগনে  গরজে 

গগনে । 
ধেয়ে চলে আসে বাদলের ধারা  
নবীন ধান্য দুলে দুলে সারা  
কুলায়ে কাঁপিছে কাতর কপোত  

দাদুরি ডাকিছে সঘনে । 


গুরুগুরু মেঘ গুমরি গুমরি 

গরজে গগনে গগনে । 
 
নয়নে আমার সজল মেঘের 

নীল অঞ্জন লেগেছে  নয়নে 

লেগেছে । 
নবতৃণদলে ঘনবনছায়ে 
হরষ আমার দিয়েছি বিছায়ে  
পুলকিত নীপনিকুঞ্জ আজি 

বিকশিত প্রাণ জেগেছে । 

নয়নে সজল স্নিগ্ধ মেঘের 

নীল অঞ্জন লেগেছে । 
 


    
    

    
    
    

  

