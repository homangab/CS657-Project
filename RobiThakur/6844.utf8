

  
    নারীচরিত্রবর্জিত সংক্ষিপ্ত বিসর্জন  দ্বিতীয় দৃশ্য ৯
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন  দ্বিতীয় দৃশ্য ৯
    
    
    বিসর্জন 


 আজ নহে মহারাজ  রাজঅধিরাজ  
    এই দিন মনে কোরো আরএক দিন । 
  

 

  
    
      জয়সিংহের প্রবেশ 
    
  

 
জয়সিংহ । আয়োজন 

  
    হয়েছে পূজার । প্রস্তুত রয়েছে বলি । 
  


গোবিন্দ । বলি কার তরে ? 
জয়সিংহ । মহারাজ  তুমি হেথা 

  
    তবে শোনো নিবেদন — একান্ত মিনতি 
    যুগলচরণতলে  প্রভু  ফিরে দাও 
    তব গর্বিত আদেশ । মানব হইয়া 
    দাঁড়ায়ো না দেবীরে আচ্ছন্ন করে — 
  

রঘুপতি । ধিক্‌ 

  
    জয়সিংহ  ওঠো  ওঠো চরণে পতিত 
    কার কাছে ? আমি যার গুরু  এ সংসারে 
    এই পদতলে তার একমাত্র স্থান । 
    মূঢ়  ফিরে দেখ্‌ — গুরুর চরণ ধরে 
    ক্ষমা ভিক্ষা কর্। রাজার আদেশ নিয়ে 
    করিব দেবীর পূজা  করালকালিকা  
    এত কি হয়েছে তোর অধঃপাত থাক্‌ 
    পূজা  থাক্‌ বলি — দেখিব রাজার দর্প 
    কতদিন থাকে । চলে এসো জয়সিংহ 
     

            [রঘুপতি ও জয়সিংহের প্রস্থান 
      
গোবিন্দ । এ সংসারে বিনয় কোথায় ? মহাদেবী  

  
    যারা করে বিচরণ তব পদতলে 
    তারাও শেখে নি হায় কত ক্ষুদ্র তারা 
    হরণ করিয়া লয়ে তোমার মহিমা 
    আপনার দেহে বহে  এত অহংকার 
   
  


 [প্রস্থান 



    
    

    
    
    

  

