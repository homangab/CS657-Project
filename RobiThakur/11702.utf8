

  
    স্মরণ  ৯
                
    
    








  
  

        

      রবীন্দ্র রচনাবলী (:)
    
 
    
    স্মরণ  ৯
    
    
    ৯

হে লক্ষ্মী তোমার আজি নাই অন্ত:পুর
সরস্বতীরূপ আজি ধরেছ মধুর
দাঁড়ায়েছ সংগীতের শতদলদলে।
মানসসরসী আজি তব পদতলে
নিখিলের প্রতিবিম্বে রঞ্জিছে তোমায়।
চিত্তের সৌন্দর্য তব বাধা নাহি পায়—
সে আজি বিশ্বের মাঝে মিশিছে পুলকে
সকল আনন্দে আর সকল আলোকে
সকল মঙ্গলসাথে। তোমার কঙ্কণ
কোমল কল্যাণপ্রভা করেছে অর্পণ
সকল সতীর করে। স্নেহাতুর হিয়া
নিখিল নারীর চিত্তে গিয়েছে গলিয়া।
সেই বিশ্বমূর্তি তব আমারি অন্তরে
লক্ষ্মীসরস্বতীরূপে পূর্ণরূপ ধরে


    
    

    
    
    

  

