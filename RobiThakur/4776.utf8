

  
    কালের যাত্রা রথের রশি ১৪
                
    
    








  
  

        

      রবীন্দ্র রচনাবলী (:)
    
 
    
    কালের যাত্রা রথের রশি ১৪
    
    
    কালের যাত্রা


রশিতে টান দিই নি । 
মন্ত্রী 
অন্য সব শক্তি আজ অর্থহীন  
তোমাদের অর্থবান হাতের পরীক্ষা হোক । 
ধনপতি 
চেষ্টা করা যাক । 
দৈবক্রমে চেষ্টা যদি সফল হয়  অপরাধ নিয়ো না তবে । 

দলের লোকের প্রতি 
বলো সিদ্ধিরস্তু 
সকলে 
সিদ্ধিরস্তু 
ধনপতি 
লাগো তবে ভাগ্যবানেরা । টান দেও । 
ধনিক 
রশি তুলতেই পারি নে । বিষম ভারী । 
ধনপতি 
এসো কোষাধ্যক্ষ  ধরো তুমি কষে । 
বলো সিদ্ধিরস্তু টানো  সিদ্ধিরস্তু 
টানো  সিদ্ধিরস্তু 

দ্বিতীয় ধনিক 
মন্ত্রীমশায়  রশিটা যেন আরো আড়ষ্ট হয়ে উঠল  
আর আমাদের হাতে হল যেন পক্ষাঘাত । 
সকলে 
দুয়ো দুয়ো 
সৈনিক 
যাক  আমাদের মান রক্ষা হল । 
পুরোহিত 
আমাদের ধর্মরক্ষা হল । 
সৈনিক 
যদি থাকত সেকাল  আজ তোমার মাথা যেত কাটা । 
ধনপতি 
ওই সোজা কাজটাই জান তোমরা । 

    
    

    
    
    

  

