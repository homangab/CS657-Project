

  
    পরিশেষ  অগ্রদূত ২
                
    
    








  
  

        

      রবীন্দ্র রচনাবলী (:)
    
 
    
    পরিশেষ  অগ্রদূত ২
    
    
    পরিশেষ 

ভীরুজন মরে দুলে  
জনহীন পথে সংশয়মোহ 

রহে তর্জনী তুলে । 
অলস মনের আপনারই ছায়া 

শঙ্কিল কায়া ধরে  
অতি নিরাপদ বিনাশের তলে 

বাঁচিতে চেয়ে সে মরে । 
 
নবজীবনের সংকটপথে 

হে তুমি অগ্রগামী  
তোমার যাত্রা সীমা মানিবে না 

কোথাও যাবে না থামি । 
শিখরে শিখরে কেতন তোমার 

রেখে যাবে নব নব  
দুর্গমমাঝে পথ করি দিবে — 

জীবনের ব্রত তব । 
যত আগে যাবে দ্বিধা সন্দেহ 

ঘুচে যাবে পাছে পাছে  
পায়ে পায়ে তব ধ্বনিয়া উঠিবে 

মহাবাণী — ‘ আছে আছে । ' 

    
    

    
    
    

  

