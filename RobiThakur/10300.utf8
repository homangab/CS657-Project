

  
    ক্ষণিকা  বিদায়রীতি ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  বিদায়রীতি ১
    
    
    বিদায়রীতি
 
হায় গো রানী  বিদায়বাণী 
 
এমনি করে শোনে ? 
 
ছি ছি  ওই  যে হাসিখানি 
 
কাঁপছে আঁখিকোণে  
 
এতই বারে বারে কি রে 
 
মিথ্যা বিদায় নিয়েছি রে  
 
ভাবছ তুমি মনে মনে 
 
এ লোকটি নয় যাবার— 
 
দ্বারের কাছে ঘুরে ঘুরে 
 
ফিরে আসবে আবার । 
  
 
আমায় যদি শুধাও তবে 
 
সত্য করেই বলি— 
 
আমারো সেই সন্দেহ হয় 
 
ফিরে আসব চলি । 
 
বসন্তদিন আবার আসে  
 
পূর্ণিমা  রাত আবার হাসে  
 
বকুল ফোটে রিক্ত শাখায়—  
এরাও তো নয় যাবার । 
 সহস্র বার বিদায় নিয়ে 
এরাও ফেরে আবার । 
  
 
একটুখানি মোহ তবু 
 

মনের মধ্যে রাখো  
 
মিথ্যেটারে একেবারেই 
 
জবাব দিয়ো নাকো । 
 
ভ্রমক্রমে ক্ষণেক  তরে


 
এনো গো জল আঁখির ‘পরে 
 
আকুল স্বরে যখন কব 
 
‘ সময় হল যাবার' । 
 
তখন নাহয় হেসো  যখন 
 
ফিরে আসব আবার । 


    
    

    
    
    

  

