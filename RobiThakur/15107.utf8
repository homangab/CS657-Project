

  
    স্ফুলিঙ্গ ৫
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৫
    
    
    স্ফুলিঙ্গ 
১৩

পরিণয় বার্ষিকী 
শ্রীমতী রানী ও শ্রীমান প্রশান্ত 
 
মিলনের রথ চলে জীবনের 

  
    পথে দিনেরাতে 
  

বৎসরে বৎসরে আসে কালের 

  
    নূতন সীমানাতে  
  

চিরযাত্রী ঋতু যথা বসন্তের 

  
    আনন্দ মন্দিরে 
  

ফাল্গুনে ফাল্গুনে আনে মাধুরীর 

  
    অর্ঘ্য ফিরে ফিরে ॥ 
  


১৪


  ওঁ 
    
      
        শান্তিনিকেতন 
      
    
  

রাণী ও প্রশান্ত 


  বর্ষ পরে বর্ষ গেছে চ ' লে 

ছন্দ গাঁথিয়াছি আমি তোমাদের মিলনমঙ্গলে । 
  এবার দিনের অন্তে বিরল ভাষার আশীর্বাণী 
  
    রবির স্নেহের স্পর্শ আনি 
    পশ্চিমের ক্লান্ত রশ্মি হতে 
  

যোগ দিল তোমাদের আনন্দিত গৃহের আলোতে । 

  
    
      
        কবি 
      
    
  


১৫
অন্তরে মিলনপুষ্প 

  সৌন্দর্যে ফুটুক  

সংসারে কল্যাণ ফলে 

  ফলিয়া উঠুক । 

 
    
    

    
    
    

  

