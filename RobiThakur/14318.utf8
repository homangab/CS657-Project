

  
    অনুবাদ কবিতা  ম্যাক‍্‌বেথ্ ২
                
    
    








  
  

        

      রবীন্দ্র রচনাবলী (:)
    
 
    
    অনুবাদ কবিতা  ম্যাক‍্‌বেথ্ ২
    
    
    অনুবাদ কবিতা


পোড়ারমুখী বোল্লে রেগে 
 
‘ ডাইনি মাগী যা তুই ভেগে । ' 
 
আলাপোয় তার স্বামী গেছে  
 
আমি যাব পাছে পাছে । 
 
বেঁড়ে একটা ইঁদুর হোয়ে 
 
চালুনীতে যাব বোয়ে— 
 
যা বোলেছি কোর্‌ব আমি 
 
কোর্‌ব আমি— 
 
নইক আমি এমন মেয়ে  
 ২য় ডা — আমি দেব বাতাস একটি । 
 ১ম ডা — তুমি ভাই বেশ লোকটি  
 ৩য় ডা — একটি পাবি আমার কাছে । 
 ১ম ডা — বাকি সব আমারি আছে । 
 
*  *
 * 

 
খড়ের মত একেবারে 
 
শুকিয়ে আমি ফেল্‌ব তারে । 
 
কিবা দিনে কিবা রাতে 
 
ঘুম রবে না চোকের পাতে । 
 
মিশ্‌বে না কেউ তাহার সাথে । 
 
একাশি বার সাত দিন 
 
শুকিয়ে শুকিয়ে হবে ক্ষীণ । 
 
জাহাজ যদি না যায় মারা 
 
ঝড়ের মুখে সবে সারা । 
 
বল্‌ দেখি বোন্‌  এইটে কি  
 ২য় ডা — কই  কই  কই  দেখি  দেখি । 
 ১ম ডা — একটা মাঝির বুড় আঙুল 
 
রোয়েচে লো বোন  আমার কাছে  
 
বাড়িমুখো জাহাজ তাহার 
 
পথের মধ্যে মারা গেছে । 
 ৩য় ডা — ঐ শোন্‌ শোন্‌ বাজ্‌ল ভেরী 
 
আসে ম্যাক্কেথ  নাইক দেরী  
 
 


    
    

    
    
    

  

