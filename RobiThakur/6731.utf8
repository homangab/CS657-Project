

  
    ভগ্নহৃদয়  দ্বাদশ সর্গ ৮৪
                
    
    








  
  

        

      রবীন্দ্র রচনাবলী (:)
    
 
    
    ভগ্নহৃদয়  দ্বাদশ সর্গ ৮৪
    
    
    ভগ্নহৃদয় 
কলপনা তারে ঢেকে রাখে নিজে
          দিয়ে নিজে জ্যোতিছায়া।
কল্পনাকুহকে মায়া মুগ্ধ চোখে
          কি দেখিতে দেখ কিবা
অপরূপ সেই প্রতিমা তাহার
          পুজ মনে নিশি দিবা
যত যায় দিন যত যায় দিন
          যত পাও তারে পাশে
দেবীর জ্যোতি সে হারায় তাহার
          মানুষ হইয়া আসে
ভালোবাসা যত দূরে চলি যায়
হাহাকার করে মনে
কলপনা কাঁদে ব্যথিত হইয়া
          আপনার প্রতারণে
আমি গো অবলা— করিব প্রণয়
          অত নাহি করি আশা
আমি চাই নিজ মনের মানুষ
          সাদাসিদে ভালোবাসা’
এমনি করিয়ে বাতাসের ’পরে
          মিছে অভিমান বাঁধি
অকারণে তার করিব লাঞ্ছনা
          অভিমানে কাঁদি কাঁদি।
কিছুতে সান্ত্বনা না আমি মানিব
          দূরেতে যাইব চলে—
কাছেতে আসিতে করিব বারণ
          করুণ চোখের জলে

    
    

    
    
    

  

