

  
    সন্ধ্যাসংগীত - সংযোজন,১৭
                
    
    








  
  

        

      রবীন্দ্র রচনাবলী (://.-..)
    
 -->
    
    সন্ধ্যাসংগীত - সংযোজন,১৭
    
    
    সন্ধ্যাসংগীত

কভু কভু দুয়েকটি ভাঙা-ভাঙা সুর 
অতি মৃদু পশিতেছে শ্রবণবিবরে ; 
আধো জেগে আধো ঘুমে স্বপ্ন আধো-ভোলা — 
তেমনি কি সে-দিনের দুয়েকটি কথা 
সহসা মনের মধ্যে উঠে না জাগিয়া ? 
স্মৃতির নির্ঝর হতে অলক্ষ্যে গোপনে , 
পথহারা দুয়েকটি অশ্রুবারিধারা 
সহসা পড়ে না ঝরি নেত্রপ্রান্ত হতে , 
পড়িছে কি না পড়িছে পার না জানিতে! 
একাকী বিজনে কভু অন্য মনে যবে 
বসে থাকি , কত কী যে আইসে ভাবনা , 
সহসা মুহূর্ত-পরে লভিয়া চেতন 
কী কথা ভাবিতেছিনু নাহি পড়ে মনে 
অথচ মনের মধ্যে বিষণ্ন কী ভাব 
কেমন আঁধার করি রহে যেন চাপি , 
হৃদয়ের সেই ভাবে কখনো কি সখি 
সে-দিনের কোনো ছায়া পড়ে না স্মরণে ? 
ছেলেবেলাকার কোনো বন্ধুর মরণ 
স্মরিলে যেমন লাগে হৃদয়ে আঘাত , 
তেমনি কি সখি কভু মনে নাহি হয় 
সে-সকল দিন কেন গেল গো চলিয়া 
যে দিন এ-জন্মে আর আসিবে না ফিরি! 
পুরাতন বন্ধু তারা , কত কাল আহা 
খেলা করিয়াছি মোরা তাহাদের সাথে , 
কত সুখে হাসিয়াছি দুঃখে কাঁদিয়াছি , 
সে-সকল সুখ দুঃখ হাসি কান্না লয়ে 
মিশাইয়া গেল তারা আঁধার অতীতে! 
&; 
চলিনু দামিনী পুনঃ চলিনু বিদেশে — 
ভাবিলাম একবার দেখিব মুখানি , 
একবার শুনাইব মরমের ব্যথা , 
তাই আসিয়াছি সখি , এ জনমে আর 


    
    

    
    
    

  

