

  
    গীতাঞ্জলি  ৫২
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ৫২
    
    
    ৫২


তুমি আমার আপন  তুমি আছ আমার কাছে  

এই কথাটি বলতে দাও হে বলতে দাও । 

তোমার মাঝে মোর জীবনের সব আনন্দ আছে  


এই কথাটি বলতে দাও হে বলতে দাও । 
 

আমায়

দাও সুধাময় সুর  

আমার

বাণী করো সুমধুর  

আমার

প্রিয়তম তুমি  এই কথাটি 

বলতে দাও হে বলতে দাও । 
 

 এই

নিখিল আকাশ ধরা 

এ যে  তোমায় দিয়ে ভরা
 

আমার  হৃদয় হতে এই
কথাটি 

বলতে দাও হে বলতে দাও । 
 

দুখী  জেনেই কাছে আস 


ছোটো  বলেই ভালোবাস  

আমার  ছোটো মুখে এই কথাটি 

বলতে দাও হে বলতে দাও । 


    
    

    
    
    

  

