

  
    নৈবেদ্য - ৭৫
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৭৫
    
    
    ৭৫

আমার সকল অঙ্গে তোমার পরশ 
লগ্ন হয়ে রহিয়াছে রজনী-দিবস 
প্রাণেশ্বর , এই কথা নিত্য মনে আনি 
রাখিব পবিত্র করি মোর তনুখানি । 
মনে তুমি বিরাজিছ , হে পরম জ্ঞান , 
এই কথা সদা স্মরি মোর সর্বধ্যান 
সর্বচিন্তা হতে আমি সর্বচেষ্টা করি 
সর্বমিথ্যা রাখি দিব দূরে পরিহরি । 
&; 
হৃদয়ে রয়েছে তব অচল আসন 
এই কথা মনে &; রেখে করিব শাসন 
সকল কুটিল দ্বেষ , সর্ব অমঙ্গল — 
প্রেমেরে রাখিব করি প্রস্ফুট নির্মল । 
সর্ব কর্মে তব শক্তি এই জেনে সার 
করিব সকল কর্মে তোমারে প্রচার । 


    
    

    
    
    

  

