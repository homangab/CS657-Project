

  
    গীতাঞ্জলি  ১৩৭
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ১৩৭
    
    
    ১৩৭


আমার  চিত্ত তোমায়
নিত্য হবে 

সত্য হবে — 

ওগো  সত্য  আমার এমন সুদিন 

ঘটবে কবে । 

সত্য সত্য সত্য জপি  

সকল বুদ্ধি সত্যে সঁপি  

সীমার বাঁধন পেরিয়ে যাব 

নিখিল ভবে  

সত্য  তোমার পূর্ণ প্রকাশ 


দেখব কবে । 


তোমায় দূরে সরিয়ে  মরি 

আপন অসত্যে । 

কী যে কাণ্ড করি গো সেই 

ভূতের রাজত্বে । 


আমার আমি ধুয়ে মুছে 

তোমার মধ্যে যাবে ঘুচে  

সত্য  তোমায় সত্য হব 

বাঁচব তবে  

তোমার মধ্যে মরণ আমার 

মরবে কবে । 


    
    

    
    
    

  

