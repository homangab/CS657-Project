

  
    সংযোজন ২
                
    
    








  
  

        

      রবীন্দ্র রচনাবলী (:)
    
 
    
    সংযোজন ২
    
    
    সংযোজন

রামানন্দবাবু আমাদের সামনে কর্তব্যের যে তালিকা উপস্থিত করেছেন সে বৃহৎ। আমাদের সামর্থ্য যে কত অল্প তা তো আমরা জানি। যদি বাইরের হিসেব খতিয়ে দেখতে চাই তা হলে কোনো ভরসা থাকে না। কিন্তু প্রাণের বেহিসাবি আনন্দে সমস্ত অবসাদকে ভাসিয়ে নিয়ে যায়। সেই আনন্দই হচ্ছে শক্তি– নিজের ভিতরকার সেই আনন্দময় শক্তির উপর আমাদের ভরসা রাখতে হবে। আপনার প্রতি আমাদের রাজভক্তি চাই। আমাদের অন্তরের মধ্যে যে রাজা আছেন তাঁকে শ্রদ্ধা করি না বলেই তো তাঁর রাজত্ব তিনি চালাতে পারছেন না। তাঁর কাছে খাজনা নিয়ে এসো বলো হুকুম করো তুমি প্রাণ দেব তোমার কাজে প্রাণ দিয়ে প্রাণ পাব। আপনার প্রতি সেই রাজভক্তি প্রকাশ করবার দিন আজ উপস্থিত।
পৃথিবীর মহাপুরুষেরা জীবনের বাণী দিয়ে এই কথাই বলে গিয়েছেন যে বাইরের পর্বতপ্রমাণ বাধাকে বড়ো করে দেখো না অন্তরের মধ্যে যদি কণাপরিমাণ শক্তি থাকে তার উপর শ্রদ্ধা রাখো। বিশ্বের সব শক্তি আমার কিন্তু আমার নিজের ভিতরকার শক্তি যতক্ষণ না জাগে ততক্ষণ শক্তির সঙ্গে শক্তির যোগ হয় না। পৃথিবীতে শক্তিই  শক্তিকে  পায়।  বিশ্বের  মধ্যে  যে  পরম  শক্তি  সমস্ত  সৃষ্টির  ভিতর  দিয়ে  ইতিহাসের  ভিতর  দিয়ে আপনাকে  বিচিত্ররূপে  উদঘাটিত  করে  সার্থক  করে  তুলেছেন  সেই  শক্তিকে  আপনার  করতে  না  পারলে সমস্ত জগতে এক শক্তিরূপে যিনি রয়েছেন তাঁকে সুস্পষ্টরূপে স্পর্শ করতে না পারলে নৈরাশ্য আর যায় না ভয়  আর  ঘোচে  না।  বিশ্বের  শক্তি  আমারই  শক্তি  এই  কথা  জানো।  এই  দুটোমাত্র  ছোটো  চোখ  দিয়ে লোকলোকান্তরেউৎসারিত  আলোকের  প্রস্রবণধারাকে  গ্রহণ  করতে  পারছি  তেমনি  আপন  খণ্ড  শক্তিকে উন্মীলিত করবামাত্রই সকল মানুষের মধ্যে যে পরমা শক্তি আছে সেই শক্তি আমারই মধ্যে দেখব।
আমরা এতদিন পর্যন্ত নানা ব্যর্থ চেষ্টার মধ্য দিয়ে চলেছি। চেষ্টারূপে যে তার কোনো সফলতা নেই তা বলছি না।  বস্তুত অবাধ সফলতায় মানুষকে দুর্বল করে এবং ফলের মূল্য  কমিয়ে দেয়। আমাদের  দেশ  যে হাতড়ে বেড়াচ্ছে গলা ভেঙে ডাকাডাকি করে মরছে লক্ষ্যস্থানে গিয়ে পৌঁছে উঠতে পারছে না– এর জন্য নালিশ করব না। এই বারম্বার নিষ্ফলতার ভিতর দিয়েই আমাদের বের করতে হচ্ছে কোন্‌ জায়গায় আমাদের যথার্থ  দুর্বলতা।  আমরা  এটা  দেখতে  পেলাম  যে  যেখানেই  আমরা  নকল  করতে  গিয়েছি  সেইখানেই  ব্যর্থ হয়েছি।  যেসব  দেশ  বড়ো  আকারে  আমাদের  সামনে  রয়েছে  সেখানকার  কাজের  রূপকে  আমরা  দেখেছি কাজের উৎসকে তো দেখি নি। তাই মনে কেবল আলোচনা করছি অন্য দেশ এইরকম করে অমুক বাণিজ্য করে এইরকম আয়োজনে অমুক প্রতিষ্ঠান গড়ে অন্য দেশের বিশ্ববিদ্যালয়ে এত টাকাকড়ি এত ঘরবাড়ি এই নিয়ম ও পদ্ধতি– আমাদের তা নেই– এই জন্যই আমরা মরছি। আমরা আলাদিনের প্রদীপের উপর বিশ্বাস করি মনে করি যে অন্য দেশের আয়োজনগুলোকে সম্পদগুলোকে কোনো উপায়ে সশরীরে হাজির করলেই বুঝি আমরাও সৌভাগ্যশালী হয়ে উঠব। কিন্তু জানি না আলাদিনের প্রদীপ আস্ত জিনিসগুলো তুলে এনে কী ভয়ংকর  বোঝা  আমাদের  কাঁধে  চাপিয়ে  দেবে–  তখন  তার  ভার  বইবে  কে।  বহিশ্চক্ষু  মেলে  অন্য  দেশের কর্মরূপকে আমরা দেখেছি কিন্তু কর্তাকে দেখি নি– কেননা নিজের ভিতরকার কর্তৃশক্তিকে আমরা মেলাতে পারি নি। কর্মের বোঝাগুলোকে পরের কাছ থেকে ধার করে এনে বিপন্ন ও ব্যর্থ হতেই হবে কর্তাকে নিজের মধ্যে জাগিয়ে তুলতে পারলেই তখন কাজের উপকরণ খাঁটি কাজের মূর্তি সত্য ও কাজের ফল অমোঘ হবে।
আলাদিনের প্রদীপের ব্যাপার আমাদের এখানে অনেক দেখেছি সেইজন্যে এ দেশে যে জিনিসটা গোড়াতেই বড়ো হয়ে দেখা দেয় তাকে বিশ্বাস করি নে। আমরা যেন আকৃতিটাকে চক্ষের পলকে যাদুকরের গাছের মতো মস্ত করে তোলবার প্রলোভনকে মনে স্থান না দিই। সত্য আপন সত্যতার গৌরবেই ছোটো হয়ে দেখা দিতে লজ্জিত হয় না। বড়ো আয়তনকে গ্রহণ করতে হলে সেটাকে মিথ্যার কাছ থেকে পাছে ধার নিতে হয় এই তার বিষম ভয়। লোকের চোখ ভোলাবার মোহে গোড়াতেই যদি মিথ্যার সঙ্গে তাকে সন্ধি করতে হয় তা হলে এক রাত্রের মধ্যে যত বৃদ্ধিই তার হোক তিন রাত্রের মধ্যে সে 'সমুলেন বিনশ্যতি'। ঢাকঢোল বায়না


    
    

    
    
    

  

