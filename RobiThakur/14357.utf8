

  
    শ্যামলী   বাঁশিওআলা ১
                
    
    








  
  

        

      রবীন্দ্র রচনাবলী (:)
    
 
    
    শ্যামলী   বাঁশিওআলা ১
    
    
    বাঁশিওআলা

“ ওগো বাঁশিওআলা  

বাজাও তোমার বাঁশি  

শুনি আমার নূতন নাম” 

— এই বলে তোমাকে প্রথম চিঠি লিখেছি  

মনে আছে তো ? 


 
আমি তোমার বাংলাদেশের মেয়ে । 

সৃষ্টিকর্তা পুরো সময় দেন নি 

আমাকে মানুষ করে গড়তে— 

রেখেছেন আধাআধি করে । 

অন্তরে বাহিরে মিল হয় নি 

সেকালে আর আজকের কালে  

মিল হয় নি ব্যথায় আর বুদ্ধিতে  

মিল হয় নি শক্তিতে আর ইচ্ছায় । 
আমাকে তুলে দেন নি এ যুগের পারানি নৌকোয়  

চলা আটক করে ফেলে রেখেছেন 

কালস্রোতের ও পারে বালুডাঙায় । 

সেখান থেকে দেখি 

প্রখর আলোয় ঝাপসা দূরের জগৎ — 

বিনা কারণে কাঙাল মন অধীর হয়ে ওঠে  

দুই হাত বাড়িয়ে দিই  


নাগাল পাই নে কিছুই কোনো দিকে । 
 
বেলা তো কাটে না  

বসে থাকি জোয়ার  জলের দিকে চেয়ে— 

ভেসে যায় মুক্তি  পারের খেয়া  

ভেসে যায় ধনপতির ডিঙা  

ভেসে যায় চল্‌তি বেলার আলোছায়া । 

 এমন সময় বাজে তোমার বাঁশি 


 ভরা জীবনের সুরে । 



    
    

    
    
    

  

