

  
    কড়ি ও কোমল  মঙ্গল  গীত   ৪
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  মঙ্গল  গীত   ৪
    
    
    কড়ি ও কোমল

যাত্রা করি মানবের হৃদয়ের মাঝে 

প্রাণে লয়ে প্রেমের আলোক  
আয়  মা গো  যাত্রা করি জগতের কাজে 

তুচ্ছ করি নিজ দুঃখশোক । 
 
 
জেনো  মা  এ সুখে  দুঃখে  আকুল সংসারে 

মেটে না সকল তুচ্ছ আশ — 
তা বলিয়া অভিমানে অনন্ত তাঁহারে 

কোরো না  কোরো না অবিশ্বাস । 
সুখ ব ' লে যাহা চাই সুখ তাহা নয়  

কী যে চাই জানি না আপনি — 
আঁধারে জ্বলিছে ওই ওরে কোরো ভয়  

ভুজঙ্গের মাথার ও মণি । 
 
 
ক্ষুদ্র সুখ ভেঙে যায় না সহে নিশ্বাস  

ভাঙে বালুকার খেলাঘর — 
ভেঙে গিয়ে বলে দেয় এ নহে আবাস  

জীবনের এ নহে নির্ভর । 
সকলে শিশুর মতো কত আবদার 

আনিছে তাঁহার সন্নিধান — 
পূর্ণ যদি নাহি হল  অমনি তাহার 

ঈশ্বরে করিছে অপমান  
 
 
কিছুই চাব না  মা গো  আপনার তরে  

পেয়েছি যা শুধিব সে ঋণ — 
পেয়েছি যে প্রেমসুধা হৃদয়  ভিতরে  

ঢালিয়া তা দিব নিশিদিন । 
সুখ শুধু পাওয়া যায় সুখ না চাহিলে  

প্রেম দিলে প্রেমে পুরে প্রাণ  


    
    

    
    
    

  

