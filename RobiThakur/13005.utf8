

  
    প্রহাসিনী গরঠিকানি ১
                
    
    








  
  

        

      রবীন্দ্র রচনাবলী (:)
    
 
    
    প্রহাসিনী গরঠিকানি ১
    
    
    গরঠিকানি
বেঠিকানা তব 

আলাপ শব্দভেদী 
দিল এ বিজনে 

আমার মৌন ছেদি । 
দাদুর পদবী 

পেয়েছি  তাহার দায় 
কোনো ছুতো করে 

কভু কি ঠেকানো যায় 
স্পর্ধা করিয়া 

ছন্দে লিখেছ চিঠি  
ছন্দেই তার 

জবাবটা যাক মিটি । 
নিশ্চিত তুমি 

জানিতে মনের মধ্যে — 
গর্ব আমার 

খর্ব হবে না গদ্যে । 
লেখনীটা ছিল 

শক্ত জাতেরই ঘোড়া  
বয়সের দোষে 

কিছু তো হয়েছে খোঁড়া । 
তোমাদের কাছে 

সেই লজ্জাটা ঢেকে 
মনে সাধ  যেন 

যেতে পারি মান রেখে । 
তোমার কলম 

চলে যে হালকা চালে  
আমারো কলম 

চালাব সে ঝাঁপতালে  
হাঁপ ধরে  তবু 

এই সংকল্পটা 



    
    

    
    
    

  

