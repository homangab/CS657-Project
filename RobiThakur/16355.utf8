

  
    শৈশবসঙ্গীত   অপ্সরাপ্রেম ১৩
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত   অপ্সরাপ্রেম ১৩
    
    
    শৈশবসঙ্গীত 
অপ্সরার উক্তি 
  
 
 
 হ’ল না গো হ’ল না

প্রেমসাধ বুঝি পূরিল না।

বল সখা বল কিকরিব বল

কী দিলে জুড়াবে হিয়া

বাছিয়া বাছিয়া তুলিয়াছি ফুল

তুলেছি গোলাপ তুলেছি বকুল

নিজ হাতে আমি রচেছি শয়ন

কমলকুসুম দিয়া।

কাঁটাগুলি সব ফেলেছি বাছিয়া

রেণুগুলি ধীরে দিয়েছি মুছিয়া

ফুলের উপরে গুছায়েছি ফুল

মনের মতন করি—

শীতল শিশির দিয়েছি ছিটায়ে

অনেক যতন করি।


হ’ল না গো হ’ল না

প্রেমসাধ বুঝি পূরিল না

শুন ওগো সখা বনবালারে

দিয়েছি যে আমি বলি

প্রতি শাখে শাখে গাইবে পাখী

প্রতি ফুলে ফুলে অলি।

দেখ চেয়ে দেখ বহিছে তটিনী

বিমল তটিনী গো।

এত কথা তার রয়েছে প্রাণে

বলিবারে চায় তটের কানে

তবুও গভীর প্রাণের কথা

ভাষায় ফুটে নি গো

দেখ হোথা ওই সাগর আসি



    
    

    
    
    

  

