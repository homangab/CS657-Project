

  
    পরিশেষ  জরতী ২
                
    
    








  
  

        

      রবীন্দ্র রচনাবলী (:)
    
 
    
    পরিশেষ  জরতী ২
    
    
    পরিশেষ 
 হে জরতী 
দেখেছি তোমাকে 

সত্তার অন্তিম তটে  

 যেখানে কালের কোলাহল 

প্রতিক্ষণে ডুবিছে অতলে । 

নিস্তরঙ্গ সেই সিন্ধুনীরে 

তীর্থস্নান করি 
 রাত্রির
নিকষকৃষ্ণ শিলাবেদিমূলে 

এলোচুলে করিছ প্রণাম 

পরিপূর্ণ সমাপ্তিরে 
 চঞ্চলের
অন্তরালে অচঞ্চল যে শান্ত মহিমা 

চিরন্তন  

 চরম প্রসাদ তার 

নামিল তোমার নম্র শিরে 

মানসসরোবরের অগাধ সলিলে 

অস্তগত তপনের সর্বশেষ আলোর মতন । 

    
    

    
    
    

  

