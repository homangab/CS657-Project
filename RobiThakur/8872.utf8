

  
    বাংলাভাষা-পরিচয় ১৬,১
                
    
    








  
  

        

      রবীন্দ্র রচনাবলী (://.-..)
    
 -->
    
    বাংলাভাষা-পরিচয় ১৬,১
    
    
    বাংলাভাষা-পরিচয় ১৬

বাংলা বিশেষ্যশব্দে সংস্কৃত বিশেষ্যশব্দের অনুস্বার বিসর্গ না থাকাতে কর্তৃকারকে চিহ্নের কোনো উৎপাত নেই। একেবারে নেই বলাও চলে না। কর্তৃপদে মাঝে মাঝে একারের সংকেত দেখা যায়, যেমন : পাগলে কী না বলে।
ভাষাবিজ্ঞানীরা এইরকম প্রয়োগকে তির্যকরূপ বলেন, এ যেন শব্দকে ত্যাড়চা করে দেওয়া। সব গৌড়ীয় ভাষায় এই তির্যকরূপ পাওয়া যায়, যেমন : দেবে জনে ঘোড়ে। বাংলায় বলি : দেবে মানবে লেগেছে, পাঁচজনে যা বলে। ‘ঘোড়ে’ বাংলায় নেই, আছে ‘ঘোড়ায়’ : ঘোড়ায় লাথি মেরেছে।
এই তির্যকরূপের ভিতর দিয়েই কারকের বিভক্তিগুলো তৈরি হয়েছে, আর হয়েছে বহুবচনের রূপ, যেমন : মানুষে থেকে, মানুষেরা মানুষেতে মানুষেদের। তোমা আমা যাহা তাহা থেকে: তোমার আমার যাহার তাহার তোমাকে আমাকে ইত্যাদি।
এই তির্যকরূপের কর্তৃকারক এক সময়ে সাধারণ অর্থে ছিল : আপনে শিখায় প্রভু শচীর নন্দনে, সোই আপনে করু সেবা। প্রাচীন রামায়ণে দেখা যায় নামসংজ্ঞায় প্রায় সর্বত্রই এই তির্যকরূপ, যেমন : সুমিত্রায়ে কৌশল্যায়ে মন্থরায়ে লোমপাদে। এখন এর ব্যবহারে একটা বিশেষত্ব ঘটেছে। ‘বানরে কলা খায়’ বলে থাকি, ‘গোপালে সন্দেশ খায়’ বলি নে। বাংলার কোনো কোনো অংশে তাও বলে শুনেছি। ময়মনসিংহগীতিকায় আছে : কোনো  দোষে দোষী নয় আমার সোয়ামিজনে।
শ্রেণীবাচক কর্তৃপদে তির্যকরূপ দেখা যায়, অন্যত্র যায় না। ‘বাঘে গোরুটাকে খেয়েছে’ বললে বোঝায় : বাঘজাতীয় জন্তুতে গোরুকে খেয়েছে, ভালুকে খায় নি। যখন বলি ‘রামে মারলে মরব, রাবণে মারলেও মরব’, তখন বক্তিগত রামরাবণের কথা বলি নে; তখন রামশ্রেণীয় আঘাতকারী ও রাবণশ্রেণীয় আঘাতকারীর কথা বলা হয়।
 ‘জন’  শব্দের  তির্যকরূপ  ‘জনা’।  একো  জনা  একো  রকমের  :  এই  ‘জনা’  বিশেষ  একজনের  সম্বন্ধে  নয়, জনগুলি এক-একটি শ্রেণীগত। ‘একহ’ শব্দ থেকে হয়েছে ‘একো’।
মনে রাখা দরকার, কর্তৃপদের এই তির্রকরূপ জড় পদার্থে খাটে না। যখন বলি ‘মেঘে অন্ধকার করেছে’ তখন বুঝতে  হবে, ‘মেঘে’ করণকারক।
গৌড়ীয়  ভাষার  প্রাচীন  ইতিহাসে  দেখা  যায়,  শব্দরূপে  সম্বন্ধপদের  চিহ্নই  প্রাধান্য  পেয়েছিল।  অবশেষে প্রয়োজনমতো  তারই  উপরে স্বতন্ত্র  কারকের  বিভক্তি  যোগ  করতে হয়েছে। তারই  নিদর্শন পাই  কর্মকারকে ‘তোমারে’  ‘শ্রীরামেরে’  প্রভৃতি  শব্দে।  আধুনিক  বাংলা  পদ্যেও  এই  রে  বিভক্তিরই  প্রাধান্য।  বাংলা  রামায়ণ-মহাভারতে কর্মকারকে কে বিভক্তি অল্প। কবিকঙ্কণে দেখা গেছে : খাওয়াব তোমাকে হে নবাৎ আম্ররসে। অন্যত্র : উজানী নগরকে বাসিবে যেন হিম। এরকম প্রয়োগ বেশি নেই।
বাংলা  নির্বস্তুক  পদার্থ-বাচক  শব্দের  কর্মকারকে  টা  টি’র  প্রয়োগবাহুল্য,  যথা  :  ‘মৃত্যুভয়  দূর  করো’, ‘চক্ষুলজ্জা  ছাড়ো’।  কিন্তু  ওরই  মধ্যে  একটু  বিশেষত্বের  ঝোঁক  দিয়ে  বলা  চলে  :  মৃত্যুভয়টা  দূর  করো, চক্ষুলজ্জাটা ছাড়ো। ‘মৃত্যুভয়টাকে দূর করো’ বলতেও চোষ নেই।
মানুষের বা জন্তু-জানোয়ারের বেলায় কর্মকারকের চিহ্ন নিয়ে শৈথিল্য করা হয় নি : গোপাল যদি সন্দেশের যোগ্য  হয়  তা  হলে  গোপালকেই  সন্দেশ  দেওয়া  যায়।  কিন্তু  যে  বিশেষ্যপদ  সাধারণবাচক  তার  বেলায় কর্মকারকের চিহ্ন কাজে লাগে না, যেমন : রাখাল গোরু চরায়। ‘গোরুকে’ করায় না। ময়রা সন্দেশ বানায়, ‘সন্দেশকে’ বানায় না।
বিপদ এই, একটা নিয়মের নাগাল যেই পাওয়া যায় অমনি জুটে যায় অনিয়মের দৃষ্টান্ত, যথা : যে গাড়োয়ান গোরুকে পীড়ন


    
    

    
    
    

  

