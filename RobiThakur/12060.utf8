

  
    শিশুবিদায় ২ 
                
    
    








  
  

        

      রবীন্দ্র রচনাবলী (:)
    
 
    
    শিশুবিদায় ২ 
    
    
    শিশু

 জেগে তুমি মিথ্যে আশে 
 হাত বুলিয়ে দেখবে পাশে— 
মিলিয়ে যাব কোথায় কে তা জানে। 
 
 পুজোর সময় যত ছেলে 
 আঙিনায় বেড়াবে খেলে 
বলবে ‘খোকা নেই রে ঘরের মাঝে’। 
 আমি তখন বাঁশির সুরে 
 আকাশ বেয়ে ঘুরে ঘুরে 
তোমার সাথে ফিরব সকল কাজে। 
 
 পুজোর কাপড় হাতে ক’রে 
 মাসি যদি শুধায় তোরে 
‘খোকা তোমার কোথায় গেল চলে।’ 
 বলিস ‘খোকা সে কি হারায় 
 আছে আমার চোখের তারায় 
মিলিয়ে আছে আমার বুকে কোলে।’ 


    
    

    
    
    

  

