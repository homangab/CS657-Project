

  
    কনিকা২৪
                
    
    








  
  

        

      রবীন্দ্র রচনাবলী (:)
    
 
    
    কনিকা২৪
    
    
    কনিকা
   	        স্বাধীনতা

          শর ভাবে ছুটে চলি আমি তো স্বাধীন
                   ধনুকটা একঠাঁই বদ্ধ চিরদিন।
          ধনু হেসে বলে শর জান না সে কথা—
          আমারি অধীন জেনো তব স্বাধীনতা।
 
 
        বিফল নিন্দা

‘তোরে সবে নিন্দা করে গুণহীন ফুল’
শুনিয়া নীরবে হাসি কহিল শিমূল
যতক্ষণ নিন্দা করে আমি চুপে চুপে
ফুটে উঠি আপনার পরিপূর্ণ রূপে।
 

  মোহের আশঙ্কা

শিশু পুষ্প আঁখি মেলি হেরিল এ ধরা
শ্যামল সুন্দর স্নিগ্ধ গীতগন্ধভরা—
বিশ্বজগতেরে ডাকি কহিল হে প্রিয়
আমি যত কাল থাকি তুমিও থাকিয়ো।
 

স্তুতি নিন্দা

স্তুতি নিন্দা বলে আসি গুণ মহাশয়
আমরা কে মিত্র তব? গুণ শুনি কয়
দুজনেই মিত্র তোরা শত্রু দুজনেই—
তাই ভাবি শত্রু মিত্র কারে কাজ নেই।
 

    
    

    
    
    

  

