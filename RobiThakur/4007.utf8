

  
    পূজা  বিরহ১৭৪
                
    
    








  
  

        

      রবীন্দ্র রচনাবলী (:)
    
 
    
    পূজা  বিরহ১৭৪
    
    
    পূজা
১৭৪

 ঘাটে  বসে আছি আনমনা যেতেছে  বহিয়া সুসময়–
   সে  বাতাসে তরী  ভাসাব না যাহা  তোমা পানে  নাহি বয়॥
   দিন যায় ওগো দিন যায় দিনমণি  যায় অস্তে–
   নিশার  তিমিরে দশ দিক  ঘিরে  জাগিয়া  উঠিছে শত ভয়॥
   ঘরের  ঠিকানা হল না  গো মন  করে তবু যাইযাই–
   ধ্রুবতারা  তুমি যেথা  জাগ সে  দিকের পথ চিনি  নাই॥
   এত দিন  তরী বাহিলাম যে  সুদূর পথ  বাহিয়া–
   শত বার  তরী ডুবুডুবু  করি সে  পথে ভরসা নাহি  পাই॥
   তীরসাথে  হেরো শত ডোরে বাঁধা  আছে মোর  তরীখান–
   রশি  খুলে দেবে কবে  মোরে ভাসিতে  পারিলে বাঁচে  প্রাণ।
   কবে  অকূলের খোলা  হাওয়া  দিবে সব  জ্বালা  জুড়ায়ে
   শুনা  যাবে কবে  ঘনঘোর রবে  মহাসাগরের কলগান॥


    
    

    
    
    

  

