

  
    স্ফুলিঙ্গ ১৩
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ১৩
    
    
    স্ফুলিঙ্গ

৪৮

‘কথা চাই’ ‘কথা চাই’ হাঁকে
 কথার বাজারে
কথাওয়ালা আসে ঝাঁকে ঝাঁকে
 হাজারে হাজারে।
প্রাণে তোর বাণী যদি থাকে
মৌনে ঢাকিয়া রাখ্‌ তাকে
 মুখর এ হাটের মাঝারে।

৪৯

কমল ফুটে অগম জলে
 তুলিবে তারে
কেবা। 
সবার তরে পায়ের তলে
 তৃণের রহে সেবা।

৫০

কল্লোলমুখর দিন
 ধায় রাত্রিপানে।
উচ্ছল নির্ঝর চলে
 সিন্ধুর সন্ধানে।
বসন্তে অশান্ত ফুল
 পেতে চায় ফল।
স্তব্ধ পূর্ণতার পানে
 চলিছে চঞ্চল।

৫১

কহিল তারা ‘জ্বালিব আলোখানি।
 আঁধার দূর হবে নাহবে



    
    

    
    
    

  

