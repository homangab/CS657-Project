

  
    মানুষের ধর্ম  দুই১০
                
    
    








  
  

        

      রবীন্দ্র রচনাবলী (:)
    
 
    
    মানুষের ধর্ম  দুই১০
    
    
    দুই

সেই আহ্বানের আকর্ষণে মানুষ বেরিয়ে পড়েছে অজানার দিকে এই যাত্রার ইতিহাসই তার ইতিহাস। তার চলার পথপার্শ্বে কত সাম্রাজ্য উঠল এবং পড়ল ধনসম্পদ হল স্তূপীকৃত আবার গেল মিলিয়ে ধুলোর মধ্যে। তার আকাঙ্ক্ষাকে রূপ দেবার জন্যে কত প্রতিমা সে গড়ে তুললে আবার ভেঙে দিয়ে গেল বয়স পেরিয়ে ছেলেবেলাকার খেলনার মতো। কত মায়ামন্ত্রের চাবি বানাবার চেষ্টা করলে–তাই দিয়ে খুলতে চেয়েছিল প্রকৃতির রহস্যভাণ্ডার আবার সমস্ত ফেলে দিয়ে নূতন করে খুঁজতে বেরিয়েছে গহনে প্রবেশের গোপন পথ। এমনি করে তার ইতিবৃত্তে এক যুগের পর আরএক যুগ আসছে–মানুষ অশ্রান্ত যাত্রা করেছে অন্নবস্ত্রের জন্যে নয় আপনার সমস্ত শক্তি দিয়ে মানবলোকে মহামানবের প্রতিষ্ঠা করবার জন্যে আপনার জটিল বাধার থেকে আপনার অন্তরতম সত্যকে উদ্ধার করবার জন্যে সেই সত্য যা তার পুঞ্জিত দ্রব্যভারের চেয়ে বড়ো তার সমস্ত কৃতকর্মের চেয়ে বড়ো তার সমস্ত প্রথা মত বিশ্বাসের চেয়ে বড়ো যার মৃত্যু নেই যার ক্ষয় নেই। প্রভূত হয়েছে মানুষের ভুলভ্রান্তি নিষ্ফলতা পথে পথে তারা প্রকাণ্ড ভগ্নস্তূপরূপে ছড়িয়ে আছে মানুষের দুঃখব্যথার আঘাত হয়েছে অপরিসীম তারা অবরুদ্ধ সার্থকতার শৃঙ্খলছেদনের কঠিন অধ্যবসায় এসমস্ত এক মুহূর্তও কে সহ্য করতে পারত মানুষের অন্তরবাসী ভূমার মধ্যে যদি এর চিরন্তন কোনো অর্থ না থাকত। মানুষের সকল দুঃখের উপরকার কথা এই যে–মানুষ আপন চৈতন্যকে প্রসারিত করছে আপন অসীমের দিকে জ্ঞানে প্রেমে কর্মে বৃহত্তর ঐক্যকে আয়ত্ত করতে চলেছে আপনার সকল মহৎ কীর্তিতে তাঁর নিকটতম সামীপ্য পাবার জন্যে ব্যগ্র বাহু বাড়িয়েছে যাঁকে তে সর্বগং সর্বতঃ প্রাপ্য ধীরা যুক্তাত্মানঃ সর্বমেবাবিশন্তি। মানুষ হয়ে জন্মলাভ করে আরাম চাইবে কে বিশ্রাম পাব কোথায়। মুক্তি পেতে হবে মুক্তি দিতে হবে এইযে তার জীবনের একমাত্র লক্ষ্য 

মহাবিশ্বজীবনের তরঙ্গেতে নাচিতে নাচিতে
নির্ভয়ে ছুটিতে হবে সত্যেরে করিয়া ধ্রুবতারা।
মৃত্যুরে না করি শঙ্কা। দুর্দিনের অশ্রুজলধারা
মস্তকে পড়িবে ঝরি তারি মাঝে যাব অভিসারে
তারি কাছে জীবনসর্বস্বধন অর্পিয়াছি যারে
জন্ম জন্ম ধরি।

কে সে। জানি না কে। চিনি নাই তারে।
শুধু এইটুকু জানি তারি লাগি রাত্রিঅন্ধকারে
চলেছে মানবযাত্রী যুগ হতে যুগান্তরপানে
ঝড়ঝঞ্ঝাবজ্রপাতে জ্বালায়ে ধরিয়া সাবধানে
অন্তরপ্রদীপখানি। শুধু জানি যে শুনেছে কানে
তাহার আহ্বানগীত ছুটেছে সে নির্ভীক পরানে
সংকটআবর্তমাঝে দিয়েছে সে সর্ব বিসর্জন
নির্যাতন লয়েছে সে বক্ষ পাতি মৃত্যুর গর্জন
শুনেছে সে সংগীতের মতো। দহিয়াছে অগ্নি তারে
বিদ্ধ করিয়াছে শূল ছিন্ন তারে করেছে কুঠারে 



    
    

    
    
    

  

