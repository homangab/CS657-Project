

  
    গীতাঞ্জলি  ১১
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ১১
    
    
    ১১

আমরা 
বেঁধেছি কাশের গুচ্ছ  আমরা 

গেঁথেছি শেফালিমালা । 

নবীন ধানের মঞ্জরী দিয়ে 

সাজিয়ে এনেছি ডালা । 

এসো  গো শারদলক্ষ্মী  তোমার 

শুভ্র মেঘের রথে  


এসো   নির্মল নীল পথে  

এসো   ধৌত শ্যামল 


আলোঝলমল 

বনগিরিপর্বতে । 

এসো   মুকুটে পরিয়া শ্বেত শতদল 

শীতলশিশিরঢালা । 


    ঝরা
মালতীর ফুলে 
আসন বিছানো নিভৃত কুঞ্জে 

ভরা গঙ্গার কূলে 
ফিরিছে মরাল ডানা পাতিবারে 

তোমার চরণমূলে । 
 
    
 গুঞ্জরতান তুলিয়ো তোমার 
    
    সোনার বীণার তারে 

মৃদু মধু ঝংকারে  
    
হাসিঢালা সুর গলিয়া পড়িবে 

ক্ষণিক অশ্রুধারে । 

রহিয়া রহিয়া যে পরশমণি 

ঝলকে অলককোণে  

পলকের তরে সকরুণ করে 

বুলায়ো বুলায়ো মনে — 

সোনা হয়ে যাবে সকল ভাবনা  

আঁধার হইবে আলা । 


    
    

    
    
    

  

