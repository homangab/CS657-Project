

  
    আত্মপরিচয়  ৫ ৪
                
    
    








  
  

        

      রবীন্দ্র রচনাবলী (:)
    
 
    
    আত্মপরিচয়  ৫ ৪
    
    
    আত্মপরিচয় ৫

 ঋগ্‌বেদের কবি বলেছেন—

 অসুনীতে পুনরমাসু চক্ষুঃ
পুনঃ প্রাণমিহ নো ধেহি ভোগম্‌।
জ্যোক্‌ পশ্যেম সূর্যমুচ্চরন্তম্‌
অনুমতে মৃড়য়া নঃ স্বস্তি।
প্রাণের নেতা আমাকে আবার চক্ষু দিয়ো আবার দিয়ো প্রাণ দিয়ো ভোগ উচ্চরন্ত সূর্যকে আমি সর্বদা দেখব আমাকে স্বস্তি দিয়ো।
এই তো বন্ধুর কথা বন্ধুর প্রকাশ ভালো লেগেছে। এর চেয়ে স্তবগান কি আরকিছু আছে। দেবস্য পশ্য কাব্যম্‌। মন বলছে কাব্যকে দেখো এ দেখার অন্ত চিন্তা করা যায় না।
 এখানে এই প্রশ্ন উঠতে পারে তাঁর সঙ্গে কি আমার কর্মের যোগ হয় নি।
     হয়েছে তার প্রমাণ আছে। কিন্তু সে লোহালক্কড়ে বাঁধা যন্ত্রশালার কর্ম নয়। কর্মরূপে সেও কাব্য। একদিন শান্তিনিকেতনে  আমি  যে  শিক্ষাদানের  ব্রত  নিয়েছিলুম  তার  সৃষ্টিক্ষেত্র  ছিল  বিধাতার  কাব্যক্ষেত্রে  আহ্বান করেছিলুম এখানকার জল স্থল আকাশের সহযোগিতা। জ্ঞানসাধনাকে প্রতিষ্ঠিত করতে চেয়েছিলুম আনন্দের বেদীতে। ঋতুদের আগমনী গানে ছাত্রদের মনকে বিশ্বপ্রকৃতির উৎসবপ্রাঙ্গণে উদ্‌বোধিত করেছিলুম।
এখানে  প্রথম  থেকেই  বিরাজিত  ছিল  সৃষ্টির  স্বতউদ্ভাবনার  তত্ত্ব।  আমার  মনে  যে  সজীব  সমগ্রতার পরিকল্পনা  ছিল  তার  মধ্যে  বুদ্ধিবৃত্তিকে  রাখতে  চেয়েছিলুম  সম্মানিত  করে।  তাই  বিজ্ঞানকে  আমার কর্মক্ষেত্রে যথাসাধ্য সমাদরের স্থান দিতে চেয়েছি।
বেদে আছে—
যস্মাদৃতে ন সিধ্যতি যজ্ঞো বিপশ্চিতশ্চন স ধীনাং যোগমিন্বতি।
অর্থাৎ যাঁকে বাদ দিয়ে বড়ো বড়ো জ্ঞানীদেরও যজ্ঞ সিদ্ধ হয় না তিনি বুদ্ধিযোগের দ্বারাই মিলিত হন মন্ত্রের  যোগে  নয়  জাদুমূলক  অনুষ্ঠানের  যোগে  নয়।  তাই  ধী  এবং  আনন্দ  এই  দুই  শক্তিকে  এখানকার সৃষ্টিকার্যে নিযুক্ত করতে চিরদিন চেষ্টা করেছি।
এখানে যেমন আহ্বান করেছি প্রকৃতির সঙ্গে আনন্দের যোগ তেমনি একান্ত ইচ্ছা করেছি এখানে মানুষের সঙ্গে মানুষের যোগকে অন্তঃকরণের যোগ করে তুলতে। কর্মের ক্ষেত্রে যেখানে অন্তঃকরণের যোগধারা কৃশ হয়ে ওঠে সেখানে নিয়ম হয়ে ওঠে একেশ্বর।  সেখানে সৃষ্টিপরতার জায়গায় নির্মাণপরতা আধিপত্য স্থাপন করে। ক্রমশই সেখানে যন্ত্রীর যন্ত্র কবির কাব্যকে অবজ্ঞা করিবার অধিকার পায়। কবির সাহিত্যিক কাব্য যে ছন্দ ও ভাষাকে আশ্রয় করে প্রকাশ পায় সে একান্তই তার নিজের আয়ত্তাধীন। কিন্তু যেখানে বহু লোককে নিয়ে সৃষ্টি সেখানে  সৃষ্টিকার্যের  বিশুদ্ধতারক্ষা  সম্ভব  হয়  না।  মানবসমাজে  এইরকম  অবস্থাতেই  আধ্যাত্মিক  তপস্যা সাম্প্রদায়িক অনুশাসনে মুক্তি হারিয়ে পাথর হয়ে ওঠে। তাই এইটুকু মাত্র আশা করতে পারি যে ভবিষ্যতে প্রাণহীন দলীয় নিয়মজালের জটিলতা এই আশ্রমের মূলতত্ত্বকে একেবারে বিলুপ্ত করে দেবে না।
জানি নে আর কখনো উপলক্ষ হবে কি না তাই আজ আমার আশি বছরের আয়ুঃক্ষেত্রে দাঁড়িয়ে নিজের জীবনের সত্যকে সমগ্রভাবে পরিচিত করে যেতে ইচ্ছা করেছি। কিন্তু সংকল্পের সঙ্গে কাজের সম্পূর্ণ সামঞ্জস্য কখনোই সম্ভবপর হয় না। তাই নিজেকে দেখতে হয় অন্তর্দিকের প্রবর্তনা ও বহির্দিকের অভিমুখিতা থেকে। আমি আশ্রমের আদর্শরূপে বার বার তপোবনের কথা বলেছি। সে তপোবন ইতিহাস বিশ্লেষণ করে পাই নি। সে পেয়েছি কবির কাব্য থেকেই। তাই স্বভাবতই সে আদর্শকে আমি কাব্যরূপেই প্রতিষ্ঠিত করতে চেয়েছি। বলতে চেয়েছি  পশ্য  দেবস্য  কাব্যম্‌  মানবরূপে  দেবতার  কাব্যকে  দেখো।  আবাল্যকাল  উপনিষদ


    
    

    
    
    

  

