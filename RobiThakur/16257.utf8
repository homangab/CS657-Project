

  
    বসন্ত ও বর্ষা  ২
                
    
    








  
  

        

      রবীন্দ্র রচনাবলী (:)
    
 
    
    বসন্ত ও বর্ষা  ২
    
    
    বিবিধ প্রসঙ্গ

বিবিধমধূপযূথৈর্বেষ্ট্যমানঃ সমন্তাদ্‌
ভবতু তব বসন্তঃশ্রেষ্ঠকালঃ সুখায়॥

কবি আশীর্বাদ করিতেছেন বাহ্যসৌন্দর্য্যবিশিষ্ট বসন্তকাল তোমাকে সুখ প্রদান করুক। বর্ষায় কবি আশীর্বাদ করিতেছেন—

বহুগুণরমণীয়ো যোষিতাং চিত্তহারী
তরুবিটপলতানাং বান্ধবো নির্ব্বিকারঃ।
জলদসময় এষ প্রাণিনাং প্রাণহেতু‌র্
দিশতু তব হিতানি প্রায়শো বাঞ্ছিতানি॥

বর্ষাকাল তোমাকে তোমার বাঞ্ছিত হিত অর্পণ করুক। বর্ষাকাল ত সুখের জন্য নহে ইহা মঙ্গলের জন্য। বর্ষাকালে উপভোগের বাসনা হয় না “স্বয়ং”এর মধ্যে একটা অভাব অনুভব হয় একটা অনির্দেশ্য বাঞ্ছা জন্মে।
    
    

    
    
    

  

