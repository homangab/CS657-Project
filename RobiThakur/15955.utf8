

  
    পরিশিষ্ট প্রদেশিক সভার উদ‍্‌বোধন৫
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট প্রদেশিক সভার উদ‍্‌বোধন৫
    
    
    প্রদেশিক সভার উদ‍্‌বোধন

কন‍্‌গ্রেসপক্ষীয়দের অবস্থা এমন যে আমাদিগকে জমিদার ও রায়ত উভয়েরই প্রতি দৃষ্টি রাখিতে হয়। যেখানে সামঞ্জস্য সম্ভব সেখানে কথাই নাই যেখানে বিরোধ অনিবার্য সেখানে আমরা বিশিষ্টসাধারণের খাতিরে জনসাধারণকে ত্যাগ করিতে পারিব না।
	কলিকাতা ম্যুনিসিপাল বিলেও দমনচেষ্টার লক্ষণ দেখা যায়। এই বিলে কর্তৃপুরুষদিগকে এত অধিক ক্ষমতা দেওয়া হইয়াছে যে তাঁহার আর কোনো প্রকার জবাবদিহির অধীনে নাই। ম্যুনিসিপালিটির অধিকাংশ সভ্যের হস্তে কেবলমাত্র শ্মশানঘাট কবরস্থান নূতন বাজার স্থাপন লোকসংখ্যা গণনা টাকা জমা দিবার ব্যাঙ্ক স্থির করা প্রভৃতি সামান্য বিষয়ের ভার দেওয়া আছে। কথা আছে মানহানি অপেক্ষা প্রাণহানি ভালো এ বিল যদি পাস হয় তবে আমাদের স্বায়ত্তশাসনের অবশিষ্ট অনুগ্রহকণাটুকুও বিসর্জন দেওয়া শ্রেয়।
	এক্ষণে আমাদের কনফারেন্স সভায় যেসকল কার্য উপস্থিত হইয়াছে আশা করি আপনারা তাহা দৃঢ়তা ও সংযমের সহিত পরিচালনা করিবেন এবং স্মরণ রাখিবেন রাজা ও প্রজা উভয়েরই প্রকৃতি স্বার্থ অবিচ্ছিন্ন অবিরোধী।


    
    

    
    
    

  

