

  
    চিরকুমারসভা  তৃতীয় অঙ্ক  প্রথম দৃশ্য  ৫৬
                
    
    








  
  

        

      রবীন্দ্র রচনাবলী (:)
    
 
    
    চিরকুমারসভা  তৃতীয় অঙ্ক  প্রথম দৃশ্য  ৫৬
    
    
    চিরকুমারসভা

অসাধারণ ক্ষমতা দিয়েছেন সেটা দেখছি খাটাতে দিলে না । ভগ্নীপতির কথা বেদবাক্য ব'লে বিশ্বাস করতে কোন্‌ মনুসংহিতায় লিখেছে বলো দেখি । 
নীরবালা । রাগ কোরো না  শান্ত হও মুখুজ্জেমশায়  শান্ত হও । সেজদিদির কথা ছেড়ে দাও  কিন্তু ভেবে দেখো আমি তোমার আধখানা কথা সিকি পয়সাও বিশ্বাস করি নে  এতেও তুমি সান্ত্বনা পাও না ? 
নৃপবালা । আচ্ছা মুখুজ্জেমশায়  সত্যি করে বলো  দিদির নামে তুমি কখনো কবিতা রচনা করেছ ? 
অক্ষয় । এবার তিনি যখন অত্যন্ত রাগ করেছিলেন তখন তাঁর স্তব রচনা করে গান করেছিলুম । 
নৃপবালা । তার পরে ? 
অক্ষয় । তার পরে দেখলুম  তাতে উলটো ফল হল  বাতাস পেয়ে যেমন আগুন বেড়ে ওঠে তেমনি হল — সেই অবধি স্তবরচনা ছেড়েই দিয়েছি । 
নৃপবালা । ছেড়ে দিয়ে কেবল গয়লাবাড়ির হিসেব লিখছ ? কী স্তব লিখেছিলে মুখুজ্জেমশায়  আমাদের শোনাও  না । 
অক্ষয় । সাহস হয় না  শেষকালে আমার উপরওয়ালার কাছে রিপোর্ট্ করবি । 
নৃপবালা । না  আমরা দিদিকে বলে দেব না । 
অক্ষয় । তবে অবধান করো । 

গান 

মনোমন্দিরসুন্দরী । 
স্খলদঞ্চলা চলচঞ্চলা 
অয়ি মঞ্জুলা মঞ্জরী । 
রোষারুণরাগরঞ্জিতা 
গোপনহাস্যেকুটিলআস্য
কপটকলহগঞ্জিতা । 
সংকোচনত  অঙ্গিনী । 
চকিতচপল নবকুরঙ্গ  
যৌবনবনরঙ্গিণী । 
অয়ি খলছলগুণ্ঠিতা । 
লুব্ধ  পবন  ক্ষুব্ধ লোভন 
মল্লিকা অবলুণ্ঠিতা । 
চুম্বনধনবঞ্চিনী । 
রুদ্ধ কোরক  সঞ্চিত মধু  
কঠিনকনককঞ্জিনী । 
কিন্তু আর নয় । এবারে মশায়রা বিদায় হোন । 
নীরবালা । কেন  এত অপমান কেন । দিদির কাছে তাড়া খেয়ে আমাদের উপরে বুঝি তার ঝাল ঝাড়তে হবে ? 

    
    

    
    
    

  

