

  
    চিত্রবিচিত্র  শীত২
                
    
    








  
  

        

      রবীন্দ্র রচনাবলী (:)
    
 
    
    চিত্রবিচিত্র  শীত২
    
    
    চিত্রবিচিত্র


তারি'পরে মোক্ষদা বুড়ি 
 মাথা ঢুলে পড়ে বুকে 
 
রৌদ্র পোহায় সুখে 
 
জীর্ণ কাঁথাটা দিয়ে মুড়ি । 
  

 আজি বাবুদের বাড়ি 
 
শ্রাদ্ধের ঘটা ভারি  
 
ডেকেছেন আশু জদ্দার । 
 হাতে কঞ্চির ছড়ি 
 
টাট্টু ঘোড়ায় চড়ি 
 
চলে তাই কালু সর্দার । 
  

 বউ যায় চৌগাঁয়ে  
 
ঝিবুড়ি চলেছে বাঁয়ে  
 
পাল্‌কি কাপড়ে আছে ঘেরা । 
 বেলা ওই যায় বেড়ে 
 
হাঁইহুঁই ডাক ছেড়ে  
 
হন্‌হন্‌ ছোটে বাহকেরা । 
  

 শ্রান্ত হয়েছে দিন  
 
আলো হয়ে এল ক্ষীণ  
 
কালো ছায়া পড়ে দিঘিজলে । 
 শীতহাওয়া জেগে ওঠে  
 
ধেনু ফিরে যায় গোঠে  
 
বকগুলো কোথা উড়ে চলে । 
  

 আখের খেতের আড়ে 
 
পদ্মপুকুরপাড়ে 
 
সূর্য নামিয়া গেল ক্রমে । 
 হিমেঘোলা বাতাসেতে 
 
কালো আবরণ পেতে 
 
খড়জ্বালা ধোঁওয়া ওঠে জ ' মে । 

    
    

    
    
    

  

