

  
    শ্যামা  পরিশিষ্ট  ২১
                
    
    








  
  

        

      রবীন্দ্র রচনাবলী (:)
    
 
    
    শ্যামা  পরিশিষ্ট  ২১
    
    
    শ্যামা



  
    চোর চাই যে ক'রেই হোক্‌ 
  

হোকনা সে যেইকোনো লোক  

  
    নহিলে মোদের যাবে মান । 
  



শ্যামা । নির্দোষী বিদেশীর রাখো প্রাণ 


দুই দিন মাগিনু সময় । 


প্রহরী । রাখিব তোমার অনুনয়  


দুই দিন কারাগারে রবে 

  তার পর যা হয় তা হবে । 



বজ্রসেন । এ কী খেলা  হে সুন্দরী  



  
    কিসের এ কৌতুক । 
  
  কেন দাও অপমানদুখ  
  
    মোরে নিয়ে কেন  
    
      কেন এ কৌতুক । 
    
  



শ্যামা । নহে নহে  নহে এ কৌতুক । 


মোর অঙ্গের স্বর্ণঅলঙ্কার 
সঁপি দিয়া  শৃঙ্খল তোমার 
নিতে পারি নিজ দেহে । তব অপমানে 
মোর অন্তরাত্মা আজি অপমান মানে । 


বজ্রসেন । কোন্‌ অযাচিত আশার আলো 



  দেখা দিল রে তিমির রাত্রি ভেদি 
  
    দুর্দিন দুর্যোগে  
  
  কাহার মাধুরী বাজাইল করুণ বাঁশি । 
  
    অচেনা নির্মম ভুবনে 
    দেখিনু এ কী সহসা 
  

কোন্‌ অজানার সুন্দর মুখে সান্ত্বনা হাসি ॥ 


    
    

    
    
    

  

