

  
    গীতালি ৮৪
                
    
    








  
  

        

      রবীন্দ্র রচনাবলী (:)
    
 
    
    গীতালি ৮৪
    
    
    ৮৪

বৃন্ত হতে ছিন্ন করি শুভ্র কমলগুলি 

কে এনেছে তুলি । 
তবু ওরা চায় যে মুখে নাই তাহে ভর্ৎসনা  
শেষ  নিমেষের পেয়ালা  ভরা অম্লান সান্ত্বনা— 
মরণের মন্দিরে এসে মাধুরী  সংগীত 

বাজায় ক্লান্তি ভুলি 

শুভ্র কমলগুলি । 
 
এরা তোমার ক্ষণকালের নিবিড়নন্দন 

নীরব চুম্বন  
মুগ্ধ নয়ন  পল্লবেতে মিলায় মরি মরি 
তোমারি সুগন্ধ  শ্বাসে সকল চিত্ত ভরি— 
হে কল্যাণলক্ষ্মী  এরা আমার মর্মে তব 

করুণ অঙ্গুলি 

শুভ্র কমলগুলি । 




    
    

    
    
    

  

