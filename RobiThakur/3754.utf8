

  
    পূজা  গান২৮
                
    
    








  
  

        

      রবীন্দ্র রচনাবলী (:)
    
 
    
    পূজা  গান২৮
    
    
    পূজা
২৮

 
যতখন তুমি আমায় বসিয়ে রাখ বাহিরবাটে 
ততখন গানের পরে গান গেয়ে মোর প্রহর কাটে॥ 
যবে শুভক্ষণে ডাক পড়ে সেই ভিতরসভার মাঝে 
এ গান লাগবে বুঝি কাজে 
তোমার সুরের রঙের রঙিন নাটে॥ 
তোমার ফাগুনদিনের বকুল চাঁপা শ্রাবণদিনের কেয়া 

তাই দেখে তো শুনি তোমার কেমন যে তান দে'য়া। 

আমি উতল প্রাণে আকাশপানে হৃদয়খানি তুলি 
বীণায় বেঁধেছি গানগুলি 
তোমার সাঁঝসকালের সুরের ঠাটে॥ 


    
    

    
    
    

  

