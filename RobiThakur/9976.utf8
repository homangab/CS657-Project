

  
    বিবিধ  সান্ত্বনা১
                
    
    








  
  

        

      রবীন্দ্র রচনাবলী (:)
    
 
    
    বিবিধ  সান্ত্বনা১
    
    
    সান্ত্বনা

আমার সময়ে সময়ে কেমন মন খারাপ হইয়া যায় হয় হউক গে তাহাতে ক্ষতি নাই কিন্তু অমনি লোকে সান্ত্বনা দিতে আইসে কেন? অমনি দশ জনে ঝুঁকিয়া পড়িয়া কী হইয়াছে কেন হইয়াছে করিয়া এমন বিরক্ত করিয়া তুলে যে হাজার কষ্ট হইলেও ‘কিছুই হয় নাই কিছুই হয় নাই’ করিয়া মুখে হাসি টানিয়া আনিতে হয় সে হাসির চেয়ে আর কষ্টকর কিছু আছে? এ হাসি হাসার অপেক্ষা যদি সমস্ত দিনরাত্রি মুখ গম্ভীর করিয়া ভাবিতে পারিতাম তবে বাঁচিয়া যাইতাম। তাহারা কি এসকল বুঝে না? হয়তো বুঝে কিন্তু মনে করে পাছে আমি মনে করি যে আমি এমন মুখ বিষন্ন করিয়া বসিয়া আছি তথাপি আমাকে একটি কথাও জিজ্ঞাসা করিল না কাজেই তাহাদের কর্তব্য কাজ করিতে আসে। যেমন চিঠিতে মান্যবর পরম পূজনীয় প্রাণাধিক প্রভৃতি সম্বোধন পড়িবার সময় আমরা চোখ বুলাইয়া যাই মাত্র তখন মনে একতিলও বিশ্বাস হয় না যে যিনি আমাকে লিখিতেছেন তিনি আমাকে সর্বাপেক্ষা মান্য করেন বা আমাকে পরম পূজা করিয়া থাকেন বা আমি তাঁহার প্রাণেরই অধিক অতীত কালের শিরোনামস্রষ্টারা উহা আমাদের বরাদ্দ দিয়াছেন মাত্র তেমনি উহারা আমাকে যখন জিজ্ঞাসা করিতে আসে তখন বেশ বুঝিতে পারি যে আমাকে মমতা করিয়া জিজ্ঞাসা করিতেছে না জিজ্ঞাসা করিতে হয় বলিয়া করিতেছে তাহাতে আমার যে কী সান্ত্বনা হয় তাহা আমিই জানি। অধিকাংশ লোক সান্ত্বনা করিবার পদ্ধতি জানে না তাহারা যে দুঃখে সান্ত্বনা দিতে আসে সে দুঃখ তাহদের সান্ত্বনা বাক্য অপেক্ষা অধিকতর মিষ্ট বোধ হয়। সান্ত্বনা দিতে হইলে প্রায়ই লোকে কহিয়া থাকে তোমার কিসের দুঃখ? আরও তো কত লোক তোমার মতো কষ্ট পাইতেছে। এমন কষ্টকর সান্ত্বনা আর নাই প্রথমত যে এ কথা বলিয়া সান্ত্বনা দিতে আইসে স্পষ্টই বোধ হয় আমার দুঃখে তাহার কিছু মাত্র মমতা হয় নাই কারণ সে আমার দুঃখকে এত তুচ্ছ বলিয়া জানে যে এত ক্ষুদ্র দুঃখে তাহার মমতাই জন্মিতে পারে না দ্বিতীয়ত মনে হয় যে আমার মনের দুঃখ সে বুঝিলই না সে সকলের সঙ্গে আমার দুঃখের তুলনা করিয়া বেড়ায় সে আমার দুঃখের মর্যাদাই বুঝে নাই আমার যেটুকু দুঃখ হইয়াছে তাহতেই তোমার মমতা জন্মায় তো জন্মাক নহিলে আর কেহ এরূপ দুঃখ পায় কি না আর কাহাকেও এত কষ্ট পাইতে হয় কি না এত শত ভাবিয়া চিন্তিয়া আমার দুঃখের গুরুলঘুত্ব ওজন করিয়া তবে তুমি আমার সহিত  একটুখানি  মমতা  করিতে  আসিবে  আমার  সে  মমতায়  কাজ  নাই।  যদিও  মমতা  উদয়  হইবার  অব্যবহিত পূর্বেই ওইসকল ভাবনা হয়তো অলক্ষিতভাবে হৃদয়ে কার্য করে কিন্তু তাই বলিয়া মুখে ওইসকল কথা বলিয়া সান্ত্বনা দিতে চেষ্টা করিলে তাহা কষ্টকর হইয়া পড়ে আর কাহারো হয় কি না জানি না কিন্তু আমার হয়। আমি কাহাকেও সান্ত্বনা করিতে গেলে অমনি করি না আমি হয়তো বলি যে আহা বাস্তবিক তোমার বড়ো কষ্টের অবস্থা সে মনে করে যে আহা তবু আমার কষ্ট একজন বুঝিতে পারিল সে তাহাতে হাঁপ ছাড়িয়া বাঁচে ও তখন আমার কাছে কত কথাই বলিতে থাকে এইরূপে তাহার হৃদয়ের ভার অনেকটা লঘু হইয়া যায়। এমন করিয়া সান্ত্বনা দেওয়া আবশ্যক যে শোকগ্রস্ত ব্যক্তি না বুজিতে পরে যে তাহাকে সান্ত্বনা দিতে আসা হইয়াছে। আমি যদি বুঝিতে পারি  আমাকে কেহ সান্ত্বনা দিতে আসিয়াছে অমনি মনে হয় ও ব্যক্তি আমার কষ্টে কষ্ট অনুভব করে নাই ও ব্যক্তি মনে করে যে আমার এ কষ্টে কষ্ট পাওয়া উচিত নহে নহিলে সে আমার এ কষ্ট থামাইতে চেষ্টা করিবে কেন? যে ব্যক্তি মনে করে যে যে কষ্টে আমি শোক করিতেছি সে কষ্ট শোকের উপযুক্ত নহে সে ব্যক্তি আমার কষ্টে তেমন মমতা অনুভব করিতেছে না ইহা অনেকটা নিশ্চয়। সে হয়তো মনে করিতেছে যে এ কী ছেলেমানুষ আমি হইলে তো এরূপ করিতাম না। মনে না করুক আমাকে সেইরূপ বিশ্বাস করাইতে চায়। অতটা আত্মাবমাননা স্বীকার করিয়া আমি মমতা প্রার্থনা করি না। একজন যে গম্ভীরভাবে বসিয়া বসিয়া আমরা অশ্রুজলের সমালোচনা করিতেছে ইহা জানিতে পারা অতিশয় কষ্টকর। কী আমি যে কষ্টে কষ্ট


    
    

    
    
    

  

