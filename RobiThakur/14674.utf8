

  
    শেষ সপ্তক  সংযোজন৩
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক  সংযোজন৩
    
    
    শেষ সপ্তক


এ কয়টি কিশলয় । 

 এরা যেন সেই কথা কয় 

বলিতে পারিতে যাহা তবু না বলিয়া 

চলে গেছে প্রিয়া । 
 

সেদিন বসন্ত ছিল দূরে 

আকাশ জাগেনি সুরে  

অচেনার যবনিকা কেঁপেছিল ক্ষণে ক্ষণে 

তখনো যায়নি সরে দুরন্ত দক্ষিণসমীরণে । 

প্রকাশের উচ্ছৃঙ্খল অবকাশ না ঘটিতে 

পরিচয় না রটিতে  

ঘণ্টা গেল বেজে 

অব্যক্তের অনালোকে সায়াহ্নে গিয়েছ সভা ত্যেজে । 
 


তিন  সংখ্যক কবিতা তুলনীয় । 



শেষ পর্ব


যেথা দূর যৌবনের প্রান্তসীমা 

সেথা হতে শেষ অরুণিমা 

শীর্ণপ্রায় 

আজি দেখা যায় । 
 

সেথা হতে ভেসে আসে 

চৈত্রদিবসে দীর্ঘশ্বাসে 

অস্ফুট মর্মর 

কোকিলের ক্লান্ত স্বর  

ক্ষীণস্রোত তটিনীর অলস কল্লোল — 

রক্তে লাগে মৃদুমন্দ দোল । 
 

এ আবেশ মুক্ত হোক  


ঘোরভাঙাচোখ 


    
    

    
    
    

  

