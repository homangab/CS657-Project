

  
    ছড়ার ছবি  তালগাছ১
                
    
    








  
  

        

      রবীন্দ্র রচনাবলী (:)
    
 
    
    ছড়ার ছবি  তালগাছ১
    
    
    তালগাছ

  বেড়ার মধ্যে একটি আমের
গাছে 
  গম্ভীরতায় আসর জমিয়ে
আছে । 
 পরিতৃপ্ত মূর্তিটি তার তৃপ্ত চিকন পাতায়  
 দুপুরবেলায় একটুখানি হাওয়া লাগছে মাথায় । 
  

 মাটির সঙ্গে মুখোমুখি ঘাসের আঙিনাতে 
 সঙ্গিনী তার শ্যামল ছায়া  আঁচলখানি পাতে ।


 গোরু চরে রৌদ্রছায়ায় সারা প্রহর ধরে  
 খাবার মতো ঘাস বেশি নেই  আরাম শুধুই চ ' রে । 
  পেরিয়ে বেড়া ওই যে
তালের গাছ  
 নীল গগনে ক্ষণে ক্ষণে দিচ্ছে পাতার নাচ । 
 আশেপাশে তাকায় না সে  দূরেচাওয়ার ভঙ্গি  
 এমনিতরো ভাবটা যেন নয় সে মাটির সঙ্গী । 
 ছায়াতে না মেলায় ছায়া বসন্তউৎসবে  
 বায়না না দেয় পাখির গানের বনের গীতরবে । 
 তারার পানে তাকিয়ে কেবল কাটায় রাত্রিবেলা  
 জোনাকিদের 'পরে যে তার গভীর অবহেলা । 
  উলঙ্গ সুদীর্ঘ দেহে
সামান্য সম্বলে 
  তার যেন ঠাঁই
ঊর্ধ্ববাহু সন্ন্যাসীদের দলে । 



    
    

    
    
    

  

