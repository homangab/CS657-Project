

  
    শিশু ভোলানাথ ইচ্ছামতী১
                
    
    








  
  

        

      রবীন্দ্র রচনাবলী (:)
    
 
    
    শিশু ভোলানাথ ইচ্ছামতী১
    
    
    ইচ্ছামতী

যখন যেমন মনে করি 

তাই হতে পাই যদি 
আমি তবে একখানি হই 

ইচ্ছামতী নদী । 
রইবে আমার দখিন ধারে 

সূর্য ওঠার পার  
বাঁয়ের ধারে সন্ধেবেলায় 

নামবে অন্ধকার । 
আমি কইব মনের কথা 

দুই পারেরই সাথে  
আধেক কথা দিনের বেলায়  

আধেক কথা রাতে । 
 
 
যখন ঘুরে ঘুরে বেড়াই 

আপন গাঁয়ের ঘাটে 
ঠিক তখনি গান গেয়ে যাই 

দূরের মাঠে মাঠে । 
গাঁয়ের মানুষ চিনি  যারা 

নাইতে আসে জলে  
গোরু মহিষ নিয়ে যারা 

সাঁতরে ওপার চলে । 
দূরের মানুষ যারা তাদের 

 নতুনতরো বেশ  
নাম জানি নে  গ্রাম জানি নে 

অদ্ভুতের একশেষ । 
 
 
জলের উপর ঝলোমলো 

টুকরো আলোর রাশি । 


    
    

    
    
    

  

