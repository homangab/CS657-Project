

  
    যোগাযোগ চতুর্থ অঙ্কপরের দৃশ্য ৭২
                
    
    








  
  

        

      রবীন্দ্র রচনাবলী (:)
    
 
    
    যোগাযোগ চতুর্থ অঙ্কপরের দৃশ্য ৭২
    
    
    যোগাযোগ

টেবিলের উপর ছবি ছিল  কী হল ? 
 
অত্যন্ত বিস্ময়ের ভান ক'রে 
 
শ্যামাসুন্দরী । ছবি কার ছবি 
 
ক্রুদ্ধ স্বরে 
 
মধুসূদন । ছবিটা দেখ নি 
 
ভালোমানুষের মতো মুখ করে 
 
শ্যামাসুন্দরী । না  দেখি নি তো 
 
গর্জন ক'রে 
মধুসূদন । মিথ্যে কথা বলছ 
শ্যামাসুন্দরী । মিথ্যে কথা কেন বলব  ছবি নিয়ে আমি করব কী ? 
মধুসূদন । কোথায় রেখেছ বের করে নিয়ে এসো বলছি নইলে ভালো হবে না 
শ্যামাসুন্দরী । ওমা  কী আপদ তোমার ছবি আমি কোথায় পাব যে বের করে আনব ? 
মধুসূদন । কেদার 
[ ভৃত্যের প্রবেশ ] 
 
কেদার । মহারাজ 
মধুসূদন । মেজোবাবুকে ডেকে আন্‌ । 
[ ভৃত্যের প্রস্থান 
নবীনের প্রবেশ 
 
বড়োবউকে আনিয়ে নাও । 
 
শ্যামাসুন্দরী মুখ বাঁকিয়ে কাঠের পুতুলের মতো চুপ করে বসে রইল । 
খানিকক্ষণ পরে মাথা চুলকোতে চুলকোতে 


    
    

    
    
    

  

