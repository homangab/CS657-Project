

  
    মানসী    নববঙ্গদম্পতির প্রেমালাপ ৩
                
    
    








  
  

        

      রবীন্দ্র রচনাবলী (:)
    
 
    
    মানসী    নববঙ্গদম্পতির প্রেমালাপ ৩
    
    
    মানসী


বলিবারে চাহি সমুদয়।
 আপনার
ভার
বহিবারে আর

পারে না ব্যাকুল এ হৃদয়।
 আজি মোর
মন
কী জানি কেমন

বসন্ত আজি মধুময়
 আজি প্রাণ
খুলে
মালতীমুকুলে

বায়ু করে যায় অনুনয়।
 যেন আঁখি
দুটি
মোর পানে ফুটি

আশাভরা দুটি কথা কয়
 ও হৃদয়
টুটে
যেন প্রেম উঠে

নিয়ে আধোলাজ আধোভয়।
 তোমার
লাগিয়া
পরান জাগিয়া

দিবসরজনী সারা হয়
 কোন্‌ কাজে
তব
দিবে তার সব

তারি লাগি যেন চেয়ে রয়।

 জগৎ
ছানিয়া
কী দিব আনিয়া

জীবন যৌবন করি ক্ষয়?
 তোমা তরে
সখী বলো করিব কী?
কনে। আরো
কুল পাড়ো গোটা ছয়।
বর। তবে যাই
সখী
নিরাশাকাতর

শূন্য জীবন নিয়ে।

আমি চলে
গেলে
এক ফোঁটা জল

পড়িবে কি আঁখি দিয়ে?

বসন্তবায়ু
মায়ানিশ্বাসে

বিরহ জ্বালাবে হিয়ে?

ঘুমন্তপ্রায়
আকাঙ্ক্ষা যত

পরানে উঠিবে জিয়ে?

বিষাদিনী
বসি
বিজন বিপিনে

কী করিবে তুমি প্রিয়ে?
 বিরহের
বেলা কেমনে কাটিবে?
কনে। দেব
পুতুলের বিয়ে।





    
    

    
    
    

  

