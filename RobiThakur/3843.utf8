

  
    যোগাযোগ দ্বিতীয় অঙ্ক দ্বিতীয়  দৃশ্য ১৬
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্ক দ্বিতীয়  দৃশ্য ১৬
    
    
    যোগাযোগ

কুমুদিনী নিরুত্তর 
 
এ আংটি তোমাকে দিলে কে ? 
কুমুদিনী নিরুত্তর 
তোমার মা নাকি ? 
সংকুচিত স্বরে 
কুমুদিনী । দাদা । 
মধুসূদন । দাদা । সে তো বোঝাই যাচ্ছে । নইলে এমন দশা কেন ? শনির সিঁধকাঠি তোমার দাদাকেই মানায় । এ আমার ঘরে আনা চলবে না এই বলে গেলুম । মনে রেখো । 
[ প্রস্থান 
কুমুদিনী দ্রুতপদে লেখবার টেবিলের দেরাজ খুলে ঝুলি রেখে দিলে । দাদার টেলিগ্রামের কাগজ 
বুকের কাপড় থেকে বের করে মাথায় ঠেকালে 
শ্যামাসুন্দরী । মোতির মা তোমাকে একটু ছুটি দিয়েছে সেই ফাঁকে এসেছি  কাউকে তো কাছে ঘেঁষতে দেবে না  ঘিরে রাখবে তোমাকে  যেন সিঁধকাঠি নিয়ে বেড়াচ্ছি  বেড়া কেটে তোমাকে চুরি করে নিয়ে যাব । আমায় চিনতে পারছ না ভাই  আমি তোমার বড়ো জা  শ্যামাসুন্দরী — তোমার স্বামী আমার দেওর । আমরা তো ভেবেছিলুম শেষ পর্যন্ত জমাখরচের খাতাটাই হবে ওর বউ । তা ওই খাতার মধ্যে জাদু আছে ভাই  ওই খাতার জোরেই তা এত বয়সে এমন সুন্দরী জুটল । এখন হজম করতে পারলে হয় । ওইখানে খাতার মন্তর খাটে না । 
 
কুমুদিনী অবাক 
 
বুঝেছি  তা পছন্দ না হলেই বা কী  সাত পাক যখন ঘুরেছ তখন একুশ পাক উল্‌টে ঘুরলেও ফাঁস খুলবে না । 
কুমুদিনী । কী কথা বলছ দিদি 
শ্যামাসুন্দরী । খোলসা করে কথা বললেই কি দোষ হয় ভাই মুখ দেখে বুঝতে পারি নে ? তা  দোষ দেব না তোমাকে । ও আমাদের আপন বলেই কি চোখের মাথা খেয়ে বসেছি ? কিন্তু বড়ো শক্ত হাতে পড়েছ বউ  বুঝেসুঝে চোলো । 
 
মোতির মার প্রবেশ 
 
ভয় নেই  বকুল ফুল  যাচ্ছি আমি । ভাবলুম তুমি নেই এই ফাঁকে নতুন বউয়ের সঙ্গে একটু আলাপ করে আসি গে । তা সত্যি বটে  এ কৃপণের ধন  সাবধানে রাখতে হবে । সইকে বলছিলুম আমাদের দেওরের এ যেন আধকপালে মাথা ধরা  বউকে ধরেছে ওর বাঁ দিকের পাওয়ার কপালে  ডান দিকের রাখার কপালে যদি ধরতে পারে তবেই পুরোপুরি হবে । 
 


ঘর থেকে বেরিয়ে গিয়ে মুহূর্ত পরেই পুনঃপ্রবেশ 


    
    

    
    
    

  

