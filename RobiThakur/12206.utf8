

  
    বলাকা  ১৬২
                
    
    








  
  

        

      রবীন্দ্র রচনাবলী (:)
    
 
    
    বলাকা  ১৬২
    
    
    বলাকা


চলিয়াছে অশ্রান্ত চঞ্চল । 

তাদের নীরব কোলাহলে 

অস্ফুট ভাবনা যত দলে দলে ছুটে চলে 

মোর চিত্তগুহা ছাড়ি  

দেয় পাড়ি 

অদৃশ্যের অন্ধ মরু ব্যগ্র ঊর্ধ্বশ্বাসে 

আকারের অসহ্য পিয়াসে । 

 কী জানি কে তারা কবে 

কোথা পার হবে 

যুগান্তরে  

দূর সৃষ্টি ' পরে 

পাবে আপনার রূপ অপূর্ব আলোতে । 

আজ তারা কোথা হতে 

মেলেছিল ডানা 

সেদিন তা রহিবে অজানা । 


অকস্মাৎ পাবে তারে কোন্‌ কবি  

 বাঁধিবে তাহারে কোন্‌ ছবি 

 গাঁথিবে তাহারে কোন্‌ হর্ম্যচূড়ে  

 সেই রাজপুরে 

 আজি যার কোনো দেশে কোনো চিহ্ন নাই । 

 তার তরে কোথা রচে ঠাঁই 

অরচিত দূর যজ্ঞভূমে । 

কামানের ধূমে 

কোন্‌ ভাবী ভীষণ সংগ্রাম 

 রণশৃঙ্গে আহ্বান করিছে তার নাম 

    
    

    
    
    

  

