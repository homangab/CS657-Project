

  
    নৃত্যনাট্য চণ্ডালিকা  দ্বিতীয় দৃশ্য ১২
                
    
    








  
  

        

      রবীন্দ্র রচনাবলী (:)
    
 
    
    নৃত্যনাট্য চণ্ডালিকা  দ্বিতীয় দৃশ্য ১২
    
    
    নৃত্যনাট্য চণ্ডালিকা
রাজবাড়ির অনুচরের প্রবেশ
অনুচর।         সাত দেশেতে খুঁজে খুঁজে গো

শেষকালে এই ঠাঁই
ভাগ্যে দেখা পেলেম রক্ষা তাই।
মা।    কেন গো কী চাই।
অনুচর।       রানীমার পোষা পাখি কোথায় উড়ে গেছে—
সেই নিদারুণ শোকে
ঘুম নেই তাঁর চোখে
ও চারণের বউ।
ফিরিয়ে এনে দিতেই হবে তোকে
ও চারণের বউ।
মা।               উড়োপাখি আসবে ফিরে
এমন কী গুণ জানি।
অনুচর।         মিথ্যে ওজর শুনব না শুনব না
শুনবে না তোর রানী।
                   জাদু ক’রে মন্ত্র প’ড়ে ফিরে আনতেই হবে
খালাস পাবি তবে
ও চারণের বউ।
[ প্রস্থান
প্রকৃতি।             ওগো মা ওই কথাই তো ভালো।
 মন্ত্র জানিস তুই
  মন্ত্র প’ড়ে
  দে তাঁকে তুই এনে।
মা।   ওরে সর্বনাশী কী কথা তুই বলিস—
আগুন নিয়ে খেলা
  শুনে বুক কেঁপে ওঠে
   ভয়ে মরি।
প্রকৃতি।      আমি ভয় করি নে মা
ভয় করি নে।
ভয় করি মা পাছে
সাহস যায় নেমে


    
    

    
    
    

  

