

  
    গৃহপ্রবেশ  দ্বিতীয় অঙ্ক  ৩৩
                
    
    








  
  

        

      রবীন্দ্র রচনাবলী (:)
    
 
    
    গৃহপ্রবেশ  দ্বিতীয় অঙ্ক  ৩৩
    
    
    গৃহপ্রবেশ



গানের বেদনায় যাই যে হারায়ে । 




মণির প্রবেশ


মাসি।  বাবা যতীন একটু চেয়ে দেখ্‌। ঐ যে এসেছে।
যতীন।  কে। স্বপ্ন?
মাসি।  স্বপ্ন নয়। বাবা মণি। ঐ যে তোমার শ্বশুর।
যতীন।  (মণির দিকে চাহিয়া) তুমি কে।
মাসি।  চিনতে পারছ না? ঐ তো তোমার মণি। 
যতীন।  দরজাটা কি সব খুলে গেছে। 
মাসি।  সব খুলেছে।
যতীন।  কিন্তু পায়ের উপর ও শালটা নয় ও শালটা নয়। সরিয়ে দাও সরিয়ে দাও।
মাসি।  শাল নয় যতীন। বউ তোর পায়ের উপর পড়েছে। ওর মাথায় হাত রেখে একটু আশীর্বাদ কর্।


    
    

    
    
    

  

