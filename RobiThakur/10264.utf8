

  
    ক্ষণিকা  পথে ২
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  পথে ২
    
    
    ক্ষণিকা 
আমি শুধু হেথায় এলেম 

অকারণে । 
 
আরেক দিন সে ফাগুন মাসে 

বহু আগে 
চলেছিলেম এই পথে সেই 

মনে জাগে । 
আমের বোলের গন্ধে অবশ 
বাতাস ছিল উদাস অলস  
ঘাটের শানে বাজছে কলস 

 ক্ষণে ক্ষণে । 
সে  সব কথা ভাবছি বসে 

অকারণে । 
 
দীর্ঘ হয়ে পড়ছে পথে 

বাঁকা ছায়া  
গোষ্ঠঘরে ফিরছে ধেনু 

শ্রান্তকায়া । 
গোধূলিতে খেতের ‘পরে 
ধূসর আলো ধূ ধূ করে  
বসে আছে খেয়ার তরে 

পান্থজনে । 
আবার ধীরে চলছি ফিরে 

অকারণে । 
    
    

    
    
    

  

