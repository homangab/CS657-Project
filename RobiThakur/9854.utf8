

  
    সংযোজন ২১
                
    
    








  
  

        

      রবীন্দ্র রচনাবলী (:)
    
 
    
    সংযোজন ২১
    
    
    সংযোজন

চাষীকে  চাষের  পথে  উত্তরোত্তর  অধিক  পরিমাণে  চরিতার্থ  করবার  চেষ্টা  অন্যান্য  কোনো  কোনো কৃষিক্ষেত্রবহুল  দেশে  চলেছে।  সেসব  জায়গায়  বৈজ্ঞানিক  বুদ্ধি  খাটিয়ে  মানুষ  চাষের  বিস্তর  উন্নতি  করেছে। আমাদের দেশের সঙ্গে তুলনা করলে দেখা যায় তারা তাদের জমি থেকে আমাদের চেয়ে দ্বিগুণ চারগুণ বেশি ফসল আদায় করছে। এই জ্ঞানালোকিত পথ সহজ পথ নয় সত্য পথ। এই পথআবিষ্কারে মনুষ্যত্বের প্রমাণ হয়। চাষের উৎকর্ষ উদ্ভাবনের দ্বারা চাষীর উদ্যমকে ষোলো আনা খাটাবার চেষ্টা না করে তাকে চরকা ঘোরাতে বলা শক্তিহীনতার পরিচয়। আমরা চাষীকে অলস বলে দোষ দিই কিন্তু তার অবস্থার উন্নতিসাধনের উদ্দেশ্যে আমরা যখন তাকে চরকা ধরতে পরামর্শ দিই তখন সেটাতে আমাদেরই মানসিক আলস্যের প্রমাণ হয়।
এতক্ষণ এই যা আলোচনা করা গেল এটা এই মনে করেই করেছি যে সুতো ও খদ্দর বহুল পরিমাণে দেশে উৎপন্ন  হলে  তাতে  একদল  শ্রমিকের  অর্থকষ্ট  দূর  হবে।  কিন্তু  সেও  মেনেনেওয়া  কথা।  এ  সম্বন্ধে  যাঁদের অভিজ্ঞতা আছে তাঁরা সন্দেহ প্রকাশ করেও থাকেন আমার মতো আনাড়ির সে তর্কে প্রবেশ করে কাজ নেই। আমার নালিশ এই যে চরকার সঙ্গে স্বরাজকে জড়িত করে স্বরাজ সম্বন্ধে দেশের জনসাধারণের বুদ্ধিকে ঘুলিয়ে দেওয়া হচ্ছে।
দেশের কল্যাণ বলতে যে কতখানি বোঝায় তার ধারণা আমাদের সুস্পষ্ট হওয়া চাই। এই ধারণাকে অত্যন্ত বাহ্যিক ও অত্যন্ত সংকীর্ণ করার দ্বারা আমাদের শক্তিকে ছোটো করে দেওয়া হয়। আমাদের মনের উপর দাবি কমিয়ে দিলে অলস মন নির্জীব হয়ে পড়ে। দেশের কল্যাণসাধনায় চরকাকে প্রধান স্থান দেওয়া অবমানিত মনকে নিশ্চেষ্ট করে তোলবার উপায়। দেশের কল্যাণের একটা বিশ্বরূপ মনের সম্মুখে উজ্জ্বল করে রাখলে দেশের লোকের শক্তির বিচিত্র ধারা সেই অভিমুখে চলবার পথ সমস্ত হৃদয় ও বুদ্ধিশক্তির দ্বারা খনন করতে পারে। সেই রূপটিকে যদি ছোটো করি আমাদের সাধনাকেও ছোটো করা হবে। পৃথিবীতে যারা দেশের জন্যে মানুষের  জন্যে  দুঃসাধ্য  ত্যাগস্বীকার  করেছে  তারা  দেশের  বা  মানুষের  কল্যাণছবিকে  উজ্জ্বল  আলোয় বিরাটরূপে ধ্যাননেত্রে দেখেছে। মানুষের ত্যাগকে যদি চাই তবে তার সেই ধ্যানের সহায়তা করা দরকার। বহুল পরিমাণ সুতো ও খদ্দরের ছবি দেশের কল্যাণের বড়ো ছবি নয়। এ হল হিসাবি লোকের ছবি এতে সেই প্রকাণ্ড বেহিসাবি শক্তিকে জাগিয়ে দিতে পারে না যা বৃহতের উপলব্ধিজনিত আনন্দে কেবল যে দুঃখকে মৃত্যুকেও স্বীকার করতে প্রস্তুত হয় তা নয় লোকের প্রত্যাখ্যান ও ব্যর্থতাকেও গ্রাহ্য করে না।
শিশু আনন্দের সঙ্গে ভাষা শিক্ষা করে। কেননা সে আপন বাপের মুখে মায়ের মুখে সর্বদাই ভাষার সমগ্র রূপটা দেখতে পায়। যখন সে স্পষ্ট করে বুঝতেও পারে না তখনো এইটেই তাকে কেবলই আকর্ষণ করে। তাই এই প্রকাশের পূর্ণতা লাভের জন্য নিয়তই তার একটি আনন্দময় চেষ্টা জেগে থাকে। শিশুর মনকে বেষ্টন করে  যদি  এই  পরিপূর্ণ  ভাষা  সর্বদা  বিরাজ  না  করত  যদি  তার  চার  দিকে  কেবলই  ঘুরতে  থাকত মুগ্ধবোধব্যাকরণের সূত্র তা হলে বেতের চোটে কাঁদিয়ে তাকে মাতৃভাষা শেখাতে হত এবং তাও শিখতে লাগত বহু দীর্ঘকাল।
এই  কারণে  আমি  মনে  করি  দেশকে  যদি  স্বরাজসাধনায়  সত্য  ভাবে  দীক্ষিত  করতে  চাই  তা  হলে  সেই স্বরাজের সমগ্র মূর্তি প্রত্যক্ষগোচর করে তোলবার চেষ্টা করতে হবে। অল্পকালেই সেই মূর্তির আয়তন যে খুব বড়ো  হবে  এ  কথা  বলি  নে  কিন্তু তা  সম্পূর্ণ  হবে  সত্য  হবে  এ  দাবি  করা  চাই।  প্রাণবিশিষ্ট  জিনিসের পরিণতি প্রথম থেকেই সমগ্রতার পথ ধরে চলে। তা যদি না হত তা হলে শিশু প্রথমে কেবল পায়ের বুড়ো আঙুল  হয়ে  জন্মাত  তার  পরে  সেটা  ধীরে  ধীরে  হত  হাঁটু  পর্যন্ত  পা  তার  পরে  ১৫।২০  বছরে  সমগ্র মানবদেহটা দেখা দিত। শিশুর মধ্যে সমগ্রতার আদর্শ প্রথম থেকেই আছে তাই তার মধ্যে আমরা এত আনন্দ পাই।  সেই  আনন্দে  তাকে  মানুষ  করে  তোলবার  কঠিন  দুঃখও  মাবাপ  স্বীকার  করতে  পারে।  নইলে  যদি একখানা আজানু পা নিয়েই তাদের চারপাঁচ বছর কাটাতে হত তা হলে সেই আংশিকের দাসত্ব তাদের পক্ষে অসহ্য হয়ে উঠত।
স্বরাজকে যদি প্রথমে দীর্ঘকাল কেবল চরকার সুতো আকারেই দেখতে থাকি তা হলে আমাদের সেই দশাই হবে। এইরকম 


    
    

    
    
    

  

