

  
    আত্মপরিচয় ১ ২
                
    
    








  
  

        

      রবীন্দ্র রচনাবলী (:)
    
 
    
    আত্মপরিচয় ১ ২
    
    
    আত্মপরিচয় ১
বীজকে গর্ভের মধ্যে পরিণত করিয়া তুলিতেছে এ কথা অন্তরালেই থাকিয়া যায়। এমনি করিয়া প্রকৃতি ফুলের মধ্যে ফুলের চরমতা ফলের মধ্যে ফলের চরমতা রক্ষা করিয়াও তাহাদের অতীত একটি পরিণামকে অলক্ষ্যে অগ্রসর করিয়া দিতেছে।
কাব্যরচনাসম্বন্ধেও সেই বিশ্ববিধানই দেখিতে পাই — অন্তত আমার নিজের মধ্যে তাহা উপলব্ধি করিয়াছি । যখন যেটা লিখিতেছিলাম তখন সেইটেকেই পরিণাম বলিয়া মনে করিয়াছিলাম । এইজন্য সেইটুকু সমাধা করার কাজেই অনেক যত্ন ও অনেক আনন্দ আকর্ষণ করিয়াছে । আমিই যে তাহা লিখিতেছি এবং একটাকোনো বিশেষ ভাব অবলম্বন করিয়া লিখিতেছি  এ সম্বন্ধেও সন্দেহ ঘটে নাই । কিন্তু আজ জানিয়াছি  সেসকল লেখা উপলক্ষমাত্র — তাহারা যে অনাগতকে গড়িয়া তুলিতেছে সেই অনাগতকে তাহারা চেনেও না । তাহাদের রচয়িতার মধ্যে আরএকজন কে রচনাকারী আছেন  যাঁহার সম্মুখে সেই ভাবী তাৎপর্য প্রত্যক্ষ বর্তমান । ফুৎকার বাঁশির একএকটা ছিদ্রের মধ্য দিয়া একএকটা সুর জাগাইয়া তুলিতেছে এবং নিজের কর্তৃত্ব উচ্চস্বরে প্রচার করিতেছে  কিন্তু কে সেই বিচ্ছিন্ন সুরগুলিকে রাগিণীতে বাঁধিয়া তুলিতেছে ? ফুঁ সুর জাগাইতেছে বটে  কিন্তু ফুঁ তো বাঁশি বাজাইতেছে না । সেই বাঁশি বাজাইতেছে তাহার কাছে সমস্ত রাগরাগিণী বর্তমান আছে  তাহার অগোচরে কিছুই নাই । 

বলিতেছিলাম বসি এক ধারে 
আপনার কথা আপন জনারে  
শুনাতেছিলাম ঘরের দুয়ারে 

ঘরের কাহিনী যত  

তুমি সে ভাষারে দহিয়া অনলে 
ডুবায়ে ভাসায়ে নয়নের জলে 
নবীন প্রতিমা নব কৌশলে 

গড়িলে মনের মতো । 


এই শ্লোকটার মানে বোধ করি এই যে  যেটা লিখিতে যাইতেছিলাম সেটা সাদা কথা  সেটা বেশি কিছু নহে — কিন্তু সেই সোজা কথা  সেই আমার নিজের কথার মধ্যে এমন একটা সুর আসিয়া পড়ে  যাহাতে তাহা বড়ো হইয়া ওঠে  ব্যক্তিগত না হইয়া বিশ্বের হইয়া ওঠে । সেইযে সুরটা  সেটা তো আমার অভিপ্রায়ের মধ্যে ছিল না । আমার পটে একটা ছবি দাগিয়াছিলাম বটে  কিন্তু সেইসঙ্গেসঙ্গে যেএকটা রঙ ফলিয়া উঠিল  সেই রঙ ও সে রঙের তুলি তো আমার হাতে ছিল না । 

নূতন ছন্দ অন্ধের প্রায় 
ভরা আনন্দে ছুটে চলে যায়  
নূতন বেদনা বেজে ওঠে তায় 

নূতন রাগিণীভরে । 

যে কথা ভাবি নি বলি সেই কথা  
যে ব্যথা বুঝি না জাগে সেই ব্যথা  
জানি না এনেছি কাহার বারতা 

কারে শুনাবার তরে । 


আমি ক্ষুদ্র ব্যক্তি যখন আমার একটা ক্ষুদ্র কথা বলিবার জন্য চঞ্চল হইয়া উঠিয়াছিলাম তখন কে একজন উৎসাহ দিয়া কহিলেন  বলো বলো  তোমার কথাটাই বলো । ঐ কথাটার জন্যই সকলে হাঁ করিয়া তাকাইয়া আছে । এই বলিয়া তিনি 


    
    

    
    
    

  

