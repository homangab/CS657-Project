

  
    সর্বনাম ১
                
    
    








  
  

        

      রবীন্দ্র রচনাবলী (:)
    
 
    
    সর্বনাম ১
    
    
    সর্বনাম

কর্তা—আমি আমরা তুমি তোমরা আপনি আপনারা সে তারা তিনি তাঁরা এ এরা ইনি এঁরা ও ওরা উনি ওঁরা কে কারা যে যারা কি কিসব কোন্‌গুলো যা যা’সব যেগুলো তা সেইসব সেইগুলো। 
কর্ম—আমাকে আমাদের তোমাকে তোমাদের (দিগকে) আপনাকে আপনাদের তাকে তাদের তাঁকে তাঁদের একে এদের এঁকে এঁদের ওঁকে ওঁদের কাকে কাদের কোন্‌টাকে কোন্‌গুলোকে যাকে যাদের যেটাকে যেগুলোকে সেটাকে সেগুলোকে। 
করণ—আমাকে দিয়ে তাকে দিয়ে কোন্‌টাকে দিয়ে ইত্যাদি। কেন কিসে কিসে কোরে কি দিয়ে যাতে যাতে কোরে যা দিয়ে তাতে তাতে কোরে তা দিয়ে ইত্যাদি। 
অপাদান—আমার চেয়ে এটা ভালো আমা হতে এ হবে না আমার থেকে ও বড়ো এটার চেয়ে ওটা থেকে ইত্যাদি। 
সম্বন্ধ—আমার তোমার তার এগুলোর ওগুলোর ইত্যাদি। 
অধিকরণ—আমাতে তোমাতে এটাতে ওটাতে আমায় তোমায় আমাদের মধ্যে এগুলোতে ইত্যাদি। এখন তখন যখন কখন এমন তেমন কেমন যেমন অমন অত তত যত এখানে যেখানে সেখানে।

২
বাংলায় কথার ভাষা আর লেখার ভাষা নিয়ে যে তর্ক কিছুকাল চলছে আপনি আমাকে সেই তর্কে যোগ দিতে ডেকেছেন। আমার শরীর অত্যন্ত ক্লান্ত বলে এ কাজে আমি উৎসাহ বোধ করছি নে। সংক্ষেপে দুইএকটা কথা বলব। 
কর্ণ অর্জুন উভয়ে সহোদর ভাই হওয়া সত্ত্বেও তাদের মধ্যে যখন জাতিভেদ ঘটেছিল একজন রইল ক্ষত্রিয় আরএকজন হ’ল সূত তখনি দুই পক্ষে ঘোর বিরোধ বেধে গেল। বাংলা লেখায় আর কথায় আজ সেই দ্বন্দ্ব বেধে গেছে। এরা সহোদর অথচ এদের মধ্যে ঘটেছে শ্রেণীভেদ একটি হলেন সাধু আরএকটি হলেন অসাধু। এই শ্রেণীভেদের কারণ ছিলেন ব্রাহ্মণ পণ্ডিত। সে কথাটা খুলে বলি। 
এক সময়ে বাংলায় পদ্য সাহিত্যই একা ছিল গদ্য ছিল মুখে লেখায় স্থান পায় নি। পদ্যের ভাষা কোনো এক সময়কার মুখের ভাষার কাছঘেঁষা ছিল সন্দেহ নেই—তার মধ্যে ‘করিতেছিলাম’ বা ‘আমারদিগের’ ‘এবং’ ‘কিম্বা’ ‘অথবা’ ‘অথচ’ ‘পরন্তু’র ভিড় ছিল না। এমনকি ‘মুই’ ‘করলুঁ’ ‘হৈনু’ ‘মোসবার প্রভৃতি শব্দ পদ্য ভাষায় অপভাষা বলে গণ্য হয় নি। বলা বাহুল্য এসকল কথা কোনো এক সময়ের চলতি কথা ছিল। হিন্দী সাহিত্যেও দেখি কবীর প্রভৃতি কবিদের ভাষা মুখের কথায় গাঁথা। হিন্দীতে আরএকদল কবি আছেন যাঁরা ছন্দে ভাষায় অলংকারে সংস্কৃত ছাঁদকেই আশ্রয় করেচেন। পণ্ডিতদের কাছে এঁরাই বেশি বাহবা পান। ইংরেজিতে যাকে  বলে এ জিনিসটা তাই। হিন্দী প্রাকৃত যথাসম্ভব সংস্কৃত ছদ্মবেশে আপন প্রাকৃতরূপ ঢাকা দিয়ে সাধুত্বের বড়াই করতে গিয়েচে। তাতে তার যতই মান বাড়ুকনা কেন মথুরার রাজদণ্ডের ভিতর ফুঁ দিয়ে সে বৃন্দাবনের বাঁশি বাজাতে পারে নি। 
যা হোক যখন বাংলা ভাষায় গদ্যসাহিত্যের অবতারণা হল তার ভার নিলেন সংস্কৃত’ পণ্ডিত। দেশের ছেলেমেয়েদের মুখে মুখে প্রতিদিন যে গদ্য বাণী প্রবাহিত হচ্চে তাকে বহুদূরে রেখে সংস্কৃত সরোবর থেকে তাঁরা নালা কেটে যে ভাষার ধারা আনলেন তাকেই নাম দিলেন সাধুভাষা। বাংলা গদ্য সাহিত্যিক ভাষাটা বাঙালির প্রাণের ভিতর থেকে স্বভাবের নিয়মে গড়ে ওঠে নি এটা 


    
    

    
    
    

  

