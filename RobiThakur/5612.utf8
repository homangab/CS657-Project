

  
    কাহিনী  সতী ৩৭
                
    
    








  
  

        

      রবীন্দ্র রচনাবলী (:)
    
 
    
    কাহিনী  সতী ৩৭
    
    
    কাহিনী




একমাত্র ইষ্টদেব । ম্লেচ্ছ মুসলমান 
ব্রাহ্মণকন্যার পতি দেবতাসমান 

অমাবাই । উচ্চ বিপ্রকুলে জন্মি তবুও যবনে 


ঘৃণা করি নাই আমি  কায়বাক্যে মনে 
পূজিয়াছি পতি বলি  মোরে করে ঘৃণা 
এমন কে সতী আছে ? নাহি আমি হীনা 
জননী তোমার চেয়ে — হবে মোর গতি 
সতীস্বর্গলোকে । 

রমাবাই । সতী তুমি 
অমাবাই ।  আমি সতী । 
রমাবাই । জানিস মরিতে অসংকোচে ? 
অমাবাই ।  জানি আমি । 
রমাবাই । তবে জ্বাল্‌ চিতানল । ওই তোর স্বামী 


পড়িয়া সমরভূমে । 

অমাবাই । জীবাজি ? 
রমাবাই ।  জীবাজি 


বাগ্‌দত্ত পতি তোর । তারি ভস্মে আজি 
ভস্ম মিলাইতে হবে । বিবাহরাত্রির 
বিফল হোমাগ্নিশিখা শ্মশানভূমির 
ক্ষুধিত চিতাগ্নিরূপে উঠেছে জাগিয়া  
আজি রাত্রে সে রাত্রির অসমাপ্ত ক্রিয়া 
হবে সমাপন । 


বিনায়ক রাও ।যাও বৎসে  যাও ফিরে 



তব পুত্রকাছে  তব শোকতপ্ত নীড়ে । 
দারুণ কর্তব্য মোর নিঃশেষ করিয়া 
করেছি পালন — যাও তুমি । অয়ি প্রিয়া  
বৃথা করিতেছে ক্ষোভ । যে নব শাখারে 
আমাদের বৃক্ষ হতে কঠিন কুঠারে 
ছিন্ন করি নিয়ে গেল বনান্তরছায়ে  
সেথা যদি বিশীর্ণা সে মরিত শুকায়ে 
অগ্নিতে দিতাম তারে  সে যে ফলে ফুলে 
নব প্রাণে বিকশিত  নব নব মূলে 




    
    

    
    
    

  

