

  
    অকাল কুষ্মাণ্ড ৯
                
    
    








  
  

        

      রবীন্দ্র রচনাবলী (:)
    
 
    
    অকাল কুষ্মাণ্ড ৯
    
    
    অকাল কুষ্মাণ্ড
 
 হাতপা নাড়িয়া চেঁচাইয়া করতালি দিয়া আহ্লাদ আর রাখিতে পারে না বক্তাও উৎসাহ পাইয়া আর কিছুই করেন না কেবলই মুখগহ্বর হইতে তুব্‌ড়িবাজি ছাড়িতে থাকেন উপস্থিত ব্যক্তিদিগের আর কোনো উপকার না হউক অত্যন্ত মজা বোধ হয় মজার বেশি হইলেই অন্ধকার দেখিতে হয় মজার কম হইলেই মন টেঁকে না যেমন করিয়া হউক মজাটুকু চাইই। যতই গম্ভীর হউক ও যতই পবিত্র হউকনা কেন জীবনের সমুদয় অনুষ্ঠানই একটা মিটিং গোটাকতক হাততালি ও খবরের কাগজের প্রেরিত পত্রে পরিণত করিতে হইবে নহিলে মজা হইল না গম্ভীরভাবে অপ্রতিহত প্রভাবে আপনার কাজ আপনি করিব আপনার উদ্দেশ্যের মহত্ত্বে আপনি পরিপূর্ণ হইয়া তাহারই সাধনায় অবিশ্রাম নিযুক্ত থাকিব সুদূর লক্ষ্যের প্রতি দৃষ্টি রাখিয়া দক্ষিণে বামে কোনো দিকে দৃক্‌পাতমাত্র না করিয়া সিধা রাস্তা ধরিয়া চলিব চটক লাগাইতে করতালি জাগাইতে চেঁচাইয়া ভূত ভাগাইতে নিতান্তই ঘৃণা বোধ করিব কোথাকার কোন্‌ গোরা কী বলে নাবলে তাহার প্রতি কিছুমাত্র মনোযোগ করিব না এমন ভাব আমাদের মধ্যে কোথায় কেবলই হৈ হৈ করিয়া বেড়াইব ও মনে করিব কীযেন একটা হইতেছে মনে করিতেছি ঠিক এইরকম বিলাতে হইয়া থাকে ঠিক এইরকম পার্লামেন্টে হয় এবং আমাদের এই আওয়াজের চোটে গবর্মেন্টের তক্তপোশের নীচে ভূমিকম্প হইতেছে। আমরা গবর্মেন্টের কাছে ভিক্ষা করিতেছি অথচ সেইসঙ্গে ভান করিতেছি যেন বড়ো বীরত্ব করিতেছি সুতরাং চোখ রাঙাইয়া ভিক্ষা করি ও ঘরে আসিয়া ভাত খাইতে খাইতে মনে করি হ্যাম্প্‌ডেন ও ক্রমোয়েলগণ ঠিক এইরূপ করিয়াছিলেন আহারটা বেশ তৃপ্তিপূর্বক হয়। কিন্তু আমার দৃঢ় বিশ্বাস এই যে চোখরাঙানি ও বুকফুলানির যতই ভান করনাকেন যতক্ষণ পর্যন্ত ভিক্ষাবৃত্তিকে আমাদের উন্নতির একমাত্র বা প্রধানতম উপায় বলিয়া গণ্য করিব ততক্ষণ পর্যন্ত আমাদের যথার্থ উন্নতি ও স্থায়ী মঙ্গল কখনোই হইবে না ততক্ষণ পর্যন্ত আমরা অলক্ষ্য ও অদৃশ্যভাবে পিছনের দিকেই অগ্রসর হইতে থাকিব। গবর্মেন্ট যতই আমাদিগকে একএকটি করিয়া অধিকার ও প্রসাদ দান করিতেছেন ততই দৃশ্যত লাভ হইতেছে বটে কিন্তু অদৃশ্যে যে লোকসানটা হইতেছে তাহার হিসাব রাখে কে? ততই যে গবর্মেন্টের উপর নির্ভর বাড়িতেছে। ততই যে ঊর্ধ্ব কণ্ঠে বলিতেছি 'জয় ভিক্ষাবৃত্তির জয়' ততই যে আমাদের প্রকৃত জাতিগত ভাবের অবনতি হইতেছে। বিশ্বাস হইতেছে চাহিলেই পাওয়া যায় জাতির যথার্থ উদ্যম বেকার হইয়া পড়িতেছে কণ্ঠস্বরটাই কেবল অহংকারে ফুলিয়া উঠিতেছে ও হাতপাগুলো পক্ষাঘাতে জীর্ণ হইতেছে। গবর্মেন্ট যে মাঝে মাঝে আমাদের আশাভঙ্গ করিয়া দেন আমাদের প্রার্থনা বিফল করিয়া দেন তাহাতে আমাদের মহৎ উপকার হয় আমাদের সহসা চৈতন্য হয় যে পরের উপরে যতখানা নির্ভর করে ততখানাই অস্থির এবং নিজের উপর যতটুকু নির্ভর করে ততটুকুই ধ্রুব এ সময়ে এই লঘুচিত্ততার নাট্যোৎসবের সময়ে আমাদিগকে যথার্থ মনুষ্যত্ব ও পৌরুষ শিখাইবে কে? অতিশয় সহজসাধ্য ভান দেশহিতৈষিতা হইতে ফিরাইয়া লইয়া যথার্থ গুরুতর কঠোর কর্তব্য সাধনে কে প্রবৃত্ত করাইবে সাহেবদিগের বাহবাধ্বনির ঘোরতর কুহক হইতে কে মুক্ত করিবে সে কি এই ভান সাহিত্য এই ফাঁকা আওয়াজ সকলেই একতানে ওই একই কথা বলিতেছ কেন? সকলেই একবাক্যে কেন বলিতেছ ভিক্ষা চাও ভিক্ষা চাও কেহ কি হৃদয়ের কথা বলিতে জানে না কেবলই কি প্রতিধ্বনির প্রতিধ্বনি উঠাইতে হইবে যতবড়ো গুরুতর কথাই হউকনাকেন দেশের যতই হিত বা অহিতের কারণ হউকনাকেন কথাটা লইয়া কি কেবল একটা রবরের গোলার মতো মুখে মুখে লোফালুফি করিয়া বেড়াইতে হইবে এ কি কেবল খেলা এ কি তামাশা আর কিছুই নয় হৃদয়ের মধ্যে অনুভব করিবার নাই বিবেচনা করিবার নাই গুলিডাণ্ডা খেলানো ছাড়া তাহার আর কোনো ফলাফল নাই যথার্থ হৃদয়বান লোক যদি থাকেন তাঁহারা একবার একবাক্যে বলুন যে যথার্থ কর্তব্য কার্যের গুরুত্ব উপলব্ধি করিয়া পরের মুখাপেক্ষা না করিয়া পরের প্রশংসাপেক্ষা না করিয়া গম্ভীরভাবে আমরা নিজের কাজ নিজে করিব সবই যে ফাঁকি সবই যে তামাশা সবই যে কণ্ঠস্থ তাহা নয় কর্তব্য যতই সামান্য হউকনাকেন তাহার গাম্ভীর্য আছে তাহার মহিমা আছে তাহার সহিত ছেলেখেলা করিতে গেলে তাহা অতিশয় অমঙ্গলের নিদান হইয়া উঠে।  করিতে হয় তো করো কিন্তু দেশের লোকের কাছে করো দেশের লোককে তাহাদের ঠিক অবস্থাটি 

    
    

    
    
    

  

