

  
    বিচিত্রিতা  যুগল
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  যুগল
    
    
    যুগল


 
আমি থাকি একা  
এই বাতায়নে বসে এক বৃন্তে যুগলকে দেখা — 

সেই মোর সার্থকতা । 

বুঝিতে পারি সে কথা 

লোকে লোকে কী আগ্রহ অহরহ 

করিছে সন্ধান 
আপনার বাহিরেতে কোথা হবে আপনার দান । 
 তা নিয়ে বিপুল দুঃখে বিশ্বচিত্ত
জেগে উঠে  

তারি সুখে পূর্ণ হয়ে ফুটে 

যাকিছু মধুর । 

যত বাণী  যত সুর  

যত রূপ  তপস্যার যত বহ্নিলিখা  

সৃষ্টিচিত্তশিখা  

আকাশে আকাশে লিখে 

দিকে দিকে 

অণুপরমাণুদের মিলনের ছবি । 



গ্রহ তারা রবি 
 যেআগুন জ্বেলেছে তা বাসনারই দাহ  
 
 সেই তাপে জগৎপ্রবাহ 
চঞ্চলিয়া চলিয়াছে বিরহমিলনদ্বন্দ্বঘাতে । 

দিনরাতে 

কালের অতীত পার হতে  
অনাদি আহ্বানধ্বনি ফিরিতেছে ছায়াতে আলোতে । 

সেই ডাক শুনে 
 কত সাজে সাজিয়েছে আজি
এফাল্গুনে 

বনে বনে অভিসারিকার দল  

পত্রে পুষ্পে হয়েছে চঞ্চল — 
সমস্ত বিশ্বের মর্মে যেচাঞ্চল্য তারায় তারায় 

তরঙ্গিছে প্রকাশধারায়  
 নিখিল ভুবনে নিত্য
যেসংগীত বাজে 

 মূর্তি নিল বনচ্ছায়ে যুগলের সাজে । 


    
    

    
    
    

  

