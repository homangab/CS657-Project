

  
    নৈবেদ্য - ৫৬
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৫৬
    
    
    ৫৬

ত্রাসে লাজে নতশিরে নিত্য নিরবধি 
অপমান অবিচার সহ্য করে যদি 
তবে সেই দীন প্রাণে তব সত্য হায় 
দন্ডে দন্ডে ম্লান হয় । দুর্বল আত্মায় 
তোমারে ধরিতে নারে দৃঢ়নিষ্ঠাভরে । 
ক্ষীণপ্রাণ তোমারেও ক্ষুদ্রক্ষীণ করে 
আপনার মতো — যত আদেশ তোমার 
পড়ে থাকে , আবেশে দিবস কাটে তার । 
পুঞ্জ পুঞ্জ মিথ্যা আসি গ্রাস করে তারে 
চতুর্দিকে । মিথ্যা মুখে , মিথ্যা ব্যবহারে , 
মিথ্যা চিত্তে , মিথ্যা তার মস্তক মাড়ায়ে — 
না পারে তাড়াতে তারে উঠিয়া দাঁড়ায়ে । 
&; 
&; 
অপমানে নতশির ভয়ে-ভীত জন 
মিথ্যারে ছাড়িয়া দেয় তব সিংহাসন । 


    
    

    
    
    

  

