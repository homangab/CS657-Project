

  
    কড়ি ও কোমল  মঙ্গল  গীত   ১০
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  মঙ্গল  গীত   ১০
    
    
    কড়ি ও কোমল

আমার এ গান যেন সুদীর্ঘ জীবন 
তোমার বসন হয়  তোমার ভূষণ । 

পৃথিবীর ধূলিজাল 

করে দেয় অন্তরাল  
তোমারে করিয়া রাখে সুন্দর শোভন । 
 
 
আমার এ গান যেন নাহি মানে মানা  
উদার বাতাস হয়ে এলাইয়া ডানা 

সৌরভের মতো তোরে 

নিয়ে যায় চুরি করে — 
খুঁজিয়া দেখাতে যায় স্বর্গের সীমানা । 
 
 
এ গান যেন রে হয় তোর ধ্রুবতারা  
অন্ধকারে অনিমিষে নিশি করে সারা । 

তোমার মুখের'পরে 

জেগে থাকে স্নেহভরে 
অকূলে নয়ন মেলি দেখায় কিনারা । 
 
 
আমার এ গান যেন পশি তোর কানে 
মিলায়ে মিশায়ে যায় সমস্ত পরানে । 

তপ্ত শোণিতের মতো 

বহে শিরে অবিরত  
আনন্দে নাচিয়া উঠে মহত্ত্বের গানে । 
 
 
এ গান বাঁচিয়া থাকে যেন তোর মাঝে  
আঁখিতারা হয়ে তোর আঁখিতে বিরাজে । 

এ যেন রে করে দান 

সতত নূতন প্রাণ  

    
    

    
    
    

  

