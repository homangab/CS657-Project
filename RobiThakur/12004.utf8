

  
    গীতাঞ্জলি  ১৩৮
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ১৩৮
    
    
    ১৩৮


তোমায় আমার প্রভু করে রাখি 

আমার আমি সেইটুকু থাক্‌ বাকি । 

তোমায় আমি হেরি সকল দিশি  

সকল দিয়ে তোমার মাঝে মিশি  

তোমারে প্রেম জোগাই দিবানিশি  

ইচ্ছা আমার সেইটুকু থাক্‌ বাকি — 

তোমায় আমার প্রভু করে রাখি । 
 

তোমায় আমি কোথাও নাহি ঢাকি 

কেবল আমার সেইটুকু থাক্‌ বাকি । 

তোমার লীলা হবে এ প্রাণ ভরে 

এ সংসারে রেখেছ তাই ধরে  

রইব বাঁধা তোমার বাহুডোরে 

বাঁধন আমার সেইটুকু থাক্‌ বাকি — 

তোমায় আমার প্রভু করে রাখি । 


    
    

    
    
    

  

