

  
    নৈবেদ্য - ৩৭
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৩৭
    
    
    ৩৭

মহারাজ ক্ষণেক দর্শন দিতে হবে 
তোমার নির্জন ধামে । সেথা ডেকে লবে 
সমস্ত আলোক হতে তোমার আলোতে 
আমারে একাকী-সর্ব সুখদুঃখ হতে 
সর্ব সঙ্গ হতে , সমস্ত এ বসুধার 
কর্মবন্ধ হতে । দেব , মন্দিরে তোমার 
পশিয়াছি পৃথিবীর সর্বযাত্রীসনে , 
দ্বার মুক্ত ছিল যবে আরতির ক্ষণে । 
দীপাবলী নিবাইয়া চলে যাবে যবে 
নানা পথে নানা ঘরে পূজকেরা সবে , 
দ্বার রুদ্ধ হয়ে যাবে ; শান্ত অন্ধকার 
আমারে মিলায়ে দিবে চরণে তোমার । 
&; 
একখানি জীবনের প্রদীপ তুলিয়া 
তোমারে হেরিব একা ভুবন ভুলিয়া । 


    
    

    
    
    

  

