

  
    বাংলাভাষাপরিচয় ৭১
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ৭১
    
    
    বাংলাভাষাপরিচয় ৭

আমারা যাকে দেশ বলি বাইরে থেকে দেখতে সে ভূগোলের এক অংশ। কিন্তু তা নয়। পৃথিবীর উপরিভাগে যেমন আছে তার বায়ুমণ্ডল যেখানে বয় তার প্রাণের নিশ্বাস যেখানে ওঠে তার গানের ধ্বনি যার মধ্যে দিয়ে আসে  তার  আকাশের  আলো  তেমনি  একটা  মনোমণ্ডল  স্তরে  স্তরে  এই  ভূভাগকে  অদৃশ্য  আবেষ্টনে  ঘিরে ফেলেছে— সমস্ত দেশকে সেই দেয় অন্তরের ঐক্য।
পৃথিবীর  আবহআস্তরণের  মতোই  তার  সব  কাজ  সব  দান  সকলকে  নিয়ে।  যা  ভূখণ্ড  এ  তাকেই  করে তুলেছে  দেশ।  ধারাবাহিক  বৃহৎ  আত্মীয়তার  ঐক্যবেষ্টনে  প্রাকৃতিককে  আচ্ছন্ন  করে  দিয়ে  তাকে  করেছে মানবিক।  এই  সীমার  মধ্যে  অনেক  যুগের  মা  তার  ছেলেমেয়েদের  ঘুম  পাড়িয়েছে  একই  ভাষার  গান  গেয়ে সন্ধেবেলায় তাদের কোলে টেনে এনে বলেছে রূপকথা একই ভাষায়। পূজা করেছে এরা এক ভাষার মন্ত্রে স্ত্রী পুরুষ একই ভাষায় পরস্পর ভালোবাসার আলাপ করেছে তার ভাষা অভিষিক্ত হয়ে গেছে প্রাণের রসে। মাঝে মাঝে বড়ো বড়ো ভুলচুক হয়েছে শয়তানি বুদ্ধি পরস্পরের মধ্যে বিচ্ছেদ এনেছে হানাহানি বাধিয়েছে সমস্ত দলের বিরুদ্ধে বিশ্বাসঘাতকতা খুঁচিয়ে তুলেছে। কিন্তু সেটাই সমস্ত দেশের প্রকৃতিতে সবচেয়ে সত্য আকার ধরে মুখ্য স্থান নেয় নি তাই দেশের লোক দেশকে বলেছে মাতৃভূমি। এখানে উন্মেষিত হয়েছে এমন একটা মানবিকতার নিবিড় ঐক্য যা সমস্ত জাতকে রক্ষা করে প্রবল করে জ্ঞান দেয় আনন্দিত করে সৌন্দর্যসৃষ্টিতে। যে দেশে এইরকম ঐক্যের মহৎরূপ অপূর্ণতা থেকে ক্রমে পূর্ণ হয়ে উঠেছে বারবার উদ্ধার করেছে সমস্ত জাতকে বিঘ্নবিপদ থেকে বীর্য ও শুভবুদ্ধির জোরে সেই দেশকেই মানুষ একান্তভাবে আপনার মধ্যে পেয়েছে ভালোবেসেছে সত্যি করে তাকে বলতে পেরেছে মাতৃভূমি।
এ কথা হয়তো আমরা অনেকে জানি নে যে বাংলাদেশের বা ভারতবর্ষের মাতৃভূমি নাম আমাদের দেওয়া নয়। ঐ শব্দটাকে আমরা তর্জমা করে নিয়েছি ইংরেজি মাদারল্যান্ড্‌ থেকে। আমার বিশ্বাস এক সময়ে ভারতবর্ষে একটি  উদ্‌বোধনের  বিশেষ  যুগ  এসেছিল  যখন  ভরতরাজবংশকে  স্মৃতির  কেন্দ্রস্থলে  রেখে  ভারতের আর্যজাতীয়েরা  নিজের  ঐক্য  উপলব্ধির  সাধনায়  প্রবৃত্ত  হয়েছিলেন।  সেই  যুগেই  বেদ  পুরাণ  দর্শনশাস্ত্র লোকপ্রচলিত কথা ও কাহিনী সংগ্রহ করবার উদ্যোগ এ দেশে জেগে উঠেছিল। সে অনেক দিনের কথা।
কিন্তু স্বাজাতিক ঐক্য সুদৃঢ় হয়ে গড়ে উঠতে পারে নি। বহুধাবিভক্ত ভারত ছোটো ছোটো রাজ্যে উপরাজ্যে পরস্পর কেবলই কাড়াকাড়ি হানাহানি করেছে সাধারণ শত্রু যখন দ্বারে এসেছে সকলে এক হয়ে বিদেশীর আক্রমণ ঠেকাতে পারে নি।
এই শোচনীয় আত্মবিচ্ছেদ ও বহির্বিপ্লবের সময়ে ভারতবর্ষে একটিমাত্র ঐক্যের মহাকর্ষশক্তি ছিল  সে তার সংস্কৃতভাষা। এই ভাষাই ধর্মে কর্মে কাব্যইতিহাসপুরাণচর্চায় তার সভ্যতাকে রেখেছিল বাঁধ বেঁধে। এই ভাষাই পিতৃপুরুষের চিত্তশক্তি দিয়ে সমস্ত দেশের দেহে ব্যাপ্ত করেছিল ঐক্যবোধের নাড়ির জাল। দেশের যে মাতৃশক্তি হৃদয়ের আত্মীয়তায় দেশের নানা জাতিকে এক সন্ততিসূত্রে বাঁধতে পারত তার উৎস ছিল না এর মাটিতে। কিন্তু যে পিতৃশক্তি চিত্তোৎকর্ষের পথ দিয়ে ভাবী বংশকে জ্ঞানসম্পদে সম্মানিত করেছে তা আমরা পেয়েছি একটি আশ্চর্য ভাষার দৌত্য হতে।
ভারতবর্ষের নাম মাতার নাম নয় কেননা ভারতবর্ষ যথার্থই পিতৃভূমি। তাই ভারতবর্ষের দেশ জুড়ে ব্যাপ্ত ঋষিদের  নাম  আর  রামচন্দ্র  শ্রীকৃষ্ণ  বুদ্ধ  প্রভৃতি  মহাপুরুষদের  চরিতবৃত্তান্ত।  তাই  পরকালে  পিতৃলোকের পথকে সদ্‌গতির পথ বলে জানি।
এ  কথা  মনে  রাখা  উচিত  যে  দেশবাসী  সকলকে  আমরা  এক  নাম  দিয়ে  পরিচিত  করি  নি।  মহাভারতে আমরা কাশী কাঞ্চি মগধ কোশল প্রভৃতি প্রদেশের কথা শুনেছি কিন্তু তাদের সমস্তকে নিয়ে এক দেশের কথা শুনি নি। আজ আমরা যে হিন্দু নাম দিয়ে


    
    

    
    
    

  

