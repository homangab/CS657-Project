

  
    যোগাযোগ- দ্বিতীয় অঙ্ক-তৃতীয় দৃশ্য, ২৬
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- দ্বিতীয় অঙ্ক-তৃতীয় দৃশ্য, ২৬
    
    
    যোগাযোগ

মোতির মা । তবে ওই ঘরে আমার বিছানাও আমি করি , তোমার কাছেই আমি শোব । 
কুমুদিনী । না । 
মোতির মা । তোমার পণ টলাতে পারি এমন শক্তি আমার নেই । দরজাটা ভেজিয়ে রেখে যাই । লোকজনরা দেখলে কী বলবে ? আমার কাজ সেরে এখনি আসছি । 
[ দরজা ভেজিয়ে দিয়ে মোতির মার প্রস্থান 
&; 

শ্যামাসুন্দরী প্রবেশ করে দরজা একটু ফাঁক করে উঁকি মেরে 
দেখেই দরজা বন্ধ করলে । মধুসূদনের প্রবেশ 
&; 
মধুসূদন । কী করছ তুমি ? 
শ্যামাসুন্দরী । কাল যে আমার ব্রত , ব্রাহ্মণভোজন করাতে হবে , জোগাড় করতে যাচ্ছি । তোমারও নেমন্তন্ন রইল । 
মধুসূদন । দক্ষিণের জোগাড় রেখো । 
শ্যামাসুন্দরী । তোমার দয়া হলেই জোগাড়ের ত্রুটি হবে না । কিন্তু ঠাকুরপো , অসময়ে তুমি এই বারান্দায় ঘুরে বেড়াচ্ছ কেন ? 
মধুসূদন । ঘরে গরম , এখানে হাওয়া খেতে এসেছি । 
শ্যামাসুন্দরী । হাওয়া খাচ্ছ , না খাবি খাচ্ছ! পলাতকার সন্ধান করতে করতেই যাবে তোমার দিন । 
মধুসূদন । তুমি জান বড়োবউ আছে কোথায় ? 
শ্যামাসুন্দরী । হারাধনের খোঁজ করে দিই যদি তবে কী বকশিশ দেবে ? 
মধুসূদন । বিরক্ত কোরো না বলছি , যদি জানা থাকে তো বলো । 
শ্যামাসুন্দরী । সাধে বলতে চাই নে, বললে তোমার মাথা আরো গরম হয়ে উঠবে। রাজরানীর শখ হয়েছে গোলামি করতে। তুমি তার মান ভাঙাতে পারলে না, সে তোমার মান ভাঙবে হাটের মধ্যে। 
মধুসূদন । ভালো লাগছে না তোমার এ-সব বানিয়ে কথা বলা । 
শ্যামাসুন্দরী । যা ভালো লাগবে তাই তোমাকে দেখিয়ে দিই , তার একটুও বানানো নয় । আজ রাত্রের মতো ঘুমের দফা নিকেশ হবে । এই দেখো — 
[ ইঙ্গিতে দেখিয়ে দিয়ে শ্যামাসুন্দরীর প্রস্থান 
মধুসূদন । একি এ! কুমু , বেরিয়ে এসো বলছি । 
&; 
বেরিয়ে এসে 
&; 
কুমুদিনী । কী চাও ? 
মধুসূদন । এ কিসের পালা শুরু করেছ আমার বাড়িতে ? 
কুমুদিনী । তোমার বাড়িতে রানীর পালার অপমান ভোলবার জন্যেই আমার এই দাসীর পালা । 
মধুসূদন । থিয়েটরি শুরু করলে নাকি ? 
কুমুদিনী । এখানে সত্যি যদি থাকে কিছু , সে এই দাসীর কাজ , রানীর কাজটাই ছিল থিয়েটরি । 


    
    

    
    
    

  

