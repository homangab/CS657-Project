

  
    কণিকা৩
                
    
    








  
  

        

      রবীন্দ্র রচনাবলী (:)
    
 
    
    কণিকা৩
    
    
    কণিকা
নূতন চাল

এক দিন গরজিয়া কহিল মহিষ
ঘোড়ার মতন মোর থাকিবে সহিস।
একেবারে ছাড়িয়াছি মহিষিচলন
দুই বেলা চাই মোর দলনমলন।
এই ভাবে প্রতিদিন রজনী পোহালে
বিপরীত দাপাদাপি করে সে গোহালে।
প্রভু কহেচাই বটে ভালো তাই হোক
পশ্চাতে রাখিল তার দশ জন লোক।
দুটো দিন না যাইতে কেঁদে কয় মোষ
আর কাজ নেই প্রভু হয়েছে সন্তোষ।
সহিসের হাত হতে দাও অব্যাহতি
দলনমলনটার বাড়াবাড়ি অতি।
 
     	
অকর্মার বিভ্রাট

লাঙল কাঁদিয়া বলে ছাড়ি দিয়ে গলা
তুই কোথা হতে এলি ওরে ভাই ফলা?
যেদিন আমার সাথে তোরে দিল জুড়ি
সেই দিন হতে মোর মাথাখোঁড়াখুঁড়ি।
ফলা কহে ভালো ভাই আমি যাই খসে
দেখি তুমি কী আরামে থাক ঘরে ব’সে।
ফলাখানা টুটে গেল হল্‌খানা তাই
খুশি হয়ে পড়ে থাকে কোনো কর্ম নাই।
চাষা বলে এ আপদ আর কেন রাখা
এরে আজ চালা করে ধরাইব আখা।
হল্‌ বলে ওরে ফলা আয় ভাই ধেয়ে—
খাটুনি যে ভালো ছিল জ্বলুনির চেয়ে।
 

    
    

    
    
    

  

