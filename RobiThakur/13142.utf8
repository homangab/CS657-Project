

  
    গীতিমাল্য ৫ ২
                
    
    








  
  

        

      রবীন্দ্র রচনাবলী (:)
    
 
    
    গীতিমাল্য ৫ ২
    
    
    গীতিমাল্য

ভোরের বেলা জেগেছিলেম
 দেখেছিলেম কারে।

সেদিন চলে যেতে যেতে

চমক লাগে।
মনে হল বনের কোণে

হাওয়াতে কার গন্ধ জাগে।
পথের বাঁকে বটের ছায়ে
 গেল কে যে চপলপায়ে
চকিতে মোর নয়ন দুটি

ভরিয়ে অরুণরাগে।
সেদিন চলে যেতে যেতে

মনে হল কেমন লাগে।

এত দিনের পথ হারালেম
 
এক নিমেষে
জানি নে তো কোথায় এলেম
 
একটু পথের বাইরে এসে।
দিনের পরে কেটেছে দিন
পথে পথে বিরামহীন।
জানি নে তো চলেছিলেম
 
হেন অচিন দেশে।
চিরকালের জানাশোনা
 
ঘুচল এক নিমেষে।

রইল পড়ে পসরা মোর

পথের পাশে।
চারি দিকের আকাশ আজি

দিক্‌ভোলানো হাসি হাসে।
সকলজানার বুকের মাঝে
দাঁড়িয়েছিল অজানা যে




    
    

    
    
    

  

