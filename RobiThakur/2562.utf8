

  
    ভগ্নহৃদয় - দ্বিতীয় সর্গ, ২২
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - দ্বিতীয় সর্গ, ২২
    
    
    ভগ্নহৃদয় 

কখন বা শুনে অতি একমনে
&;&;&;&;বিজয়ের কথাগুলি,
শুনিতে শুনিতে শির নত করি
তুলি কুঁড়ি এক কতখন ধরি
খুলি খুলি দেয় মুদিত পাপড়ি,
&;&;&;&;ফুটাইয়া তারে তুলি।
&;&;&;&;কভু বা সহসা উঠিয়া যায়,
&;&;&;&;কভু বা আবার ফিরিয়া চায়—
মৃদু মৃদু স্বরে গুন্‌ গুন্‌ করে
&;&;&;&;উঠে এক গান গেয়ে!
এমন মধুর অধীরতা তার!
&;&;&;&;এমন মোহিনী মেয়ে!
বিনো।&;&;&;&;       সখি লো, তা নয়, কতবার আমি
&;&;&;&;দেখিয়াছি লুকাইয়া
অশোকের সাথে বসি আছে একা
প্রমোদকাননে গিয়া!
জানি আমি তারে হেরিলে সখীর
&;&;&;&;সুখে নেচে উঠে হিয়া।
নলিনী।&;&;&;&;       হেথা আয় তোরা, দে দেখি সাজায়ে
&;&;&;&;শ্যামা-পাখীটিরে মোর!
দুটি ফুল বসা দুইটি ডানায়,
বেলকুঁড়ি-মালা কেমন মানায়
&;&;&;&;সুগোল গলায় ওর!
ওই দেখ্‌ সখি!&;&;   দেখি নি কখনো
&;&;&;&;এমন দুরন্ত পাখী!
যতগুলি ফুল দিলেম পরায়ে
সবগুলি দেখ্‌ ফেলেছে ছড়ায়ে,
শত শত ভাগে ছিঁড়িয়া ছিঁড়িয়া
&;&;&;&;একটি রাখে নি বাকী!
ভালো, পাখী যদি না চায় সাজিতে
&;&;&;&;আমারে সাজা লো তবে।
চারু। &;&;&;&;	    তোর    সাজ ফুরাইবে কবে?


    
    

    
    
    

  

