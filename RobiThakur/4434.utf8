

  
    নটরাজ নৃত্য ৩৬
                
    
    








  
  

        

      রবীন্দ্র রচনাবলী (:)
    
 
    
    নটরাজ নৃত্য ৩৬
    
    
    নটরাজ
গর্বহরা  সর্বনাশা  নমো নমো নমঃ । 


নৃত্য
গান 

শীতের হাওয়ার লাগল নাচন 

  আমলকীর এই ডালে ডালে । 

পাতাগুলি শির্‌শিরিয়ে 

  ঝরিয়ে দিল তালে তালে । 

উড়িয়ে দেবার মাতন এসে 
কাঙাল তারে করল শেষে  
তখন তাহার ফলের বাহার 

  রইল না আর অন্তরালে । 


শূন্য করে ভরেদেওয়া 

  যাহার খেলা 

তারি লাগি রইনু বসে 

  সারা বেলা । 

শীতের পরশ থেকে থেকে 
যায় বুঝি ঐ ডেকে ডেকে  
সব খোওয়াবার সময় আমার 

  হবে কখন কোন্‌ সকালে । 

 

    
    

    
    
    

  

