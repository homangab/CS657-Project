

  
    কথা  পূজারিনী১
                
    
    








  
  

        

      রবীন্দ্র রচনাবলী (:)
    
 
    
    কথা  পূজারিনী১
    
    
    পূজারিনী
অবদানশতক


নৃপতি বিম্বিসার 
নমিয়া বুদ্ধে মাগিয়া লইলা 

পাদনখকণা তাঁর । 
স্থাপিয়া নিভৃত প্রাসাদকাননে 
তাহারি উপরে রচিলা যতনে 
অতি অপরূপ শিলাময় স্তূপ 

শিল্পশোভার সার । 
 
 
সন্ধ্যাবেলায় শুচিবাস পরি 

রাজবধূ রাজবালা 
আসিতেন ফুল সাজায়ে ডালায়  
স্তূপপদমূলে সোনার থালায় 
আপনার হাতে দিতেন জ্বালায়ে 

কনকপ্রদীপমালা । 
 
 
অজাতশত্রু রাজা হল যবে  

পিতার আসনে আসি 
পিতার ধর্ম শোণিতের স্রোতে 
মুছিয়া ফেলিল রাজপুরী হতে — 
সঁপিল যজ্ঞ  অনল  আলোতে 

বৌদ্ধশাস্ত্ররাশি । 
 
 
কহিল ডাকিয়া অজাতশত্রু 
 
রাজপুরনারী সবে  
‘ বেদ ব্রাহ্মণ রাজা ছাড়া আর 



    
    

    
    
    

  

