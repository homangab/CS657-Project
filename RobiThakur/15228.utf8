

  
    নিন্দাতত্ত্ব ৪
                
    
    








  
  

        

      রবীন্দ্র রচনাবলী (:)
    
 
    
    নিন্দাতত্ত্ব ৪
    
    
    নিন্দাতত্ত্ব

সে নিন্দুককে বলেন যে ‘তোমার কথা সত্য হতে পারে কিন্তু যতক্ষণ প্রমাণ না পাব ততক্ষণ তা বিশ্বাস করব না।’ কিন্তু তৃতীয়োক্ত ব্যক্তির মুখে যখন তিনি নিন্দা শোনেন তখন তিনি যেসকল যুক্তি অবলম্বন করেন সে বিষয় পরে বলছি। 
যাকে তিনি নিন্দুক বলে জানেন তার মুখ থেকে কোনো নিন্দা শুনলে তিনি এইসকল বিবেচনা করেন যে ‘প্রথমত এ ব্যক্তির কোনো অভিসন্ধি থাকতে পারে কিংবা নিন্দার অভ্যাস থাকা বশত নিন্দা করছে। দ্বিতীয়ত একটা সত্য কথার কিয়দংশ বাদ দিলে তা মিথ্যে হয়ে দাঁড়ায় তুমি আমাকে এসে বললে যে অমুক মদ খেয়েছে কিন্তু তুমি হয়তো বাদ দিলে যে তাকে ডাক্তারেরা মদ খেতে পরামর্শ দিয়েছিল তুমি সত্য কথা বললে বটে কিন্তু এ মিথ্যার রূপান্তর মাত্র অতএব একটা কথার সমগ্র না শুনলে সে বিষয়ে বিচার করা যায় না। যাঁকে তিনি সত্যবাদী বলে জানেন তাঁর কাছ থেকে যখন তিনি কোনো নিন্দা শোনেন তখন তিনি প্রথমত মনে করেন ‘ইনি হয়তো একটা গুজব শুনে তাই বিশ্বাস করছেন। বিশ্বাস করবার কী কারণ জানি না কিন্তু হয়তো সে কারণগুলি ভ্রমাত্মক।’দ্বিতীয়ত ‘ইনি হয়তো কতকগুলি কার্য দেখে একটা নিজের অনুমান করে নিয়েছেন সে কার্যগুলি সমস্ত সত্য হতে পারে কিন্তু সে অনুমানটা হয়তো সমস্তই অমুলক।’তৃতীয়ত ‘তিনি হয়তো তাঁর নিজের কতকগুলি বিশেষ সংস্কারবশত একটা কাজ এমন খারাপ চক্ষে দেখছেন যে তার তিলপ্রমাণ দোষ স্বভাবতই তাঁর সুমুখে তালপ্রমাণ আকার ধারণ করছে।’ চতুর্থত অনেক সময় অনেক জিনিস যা আমাদের কল্পনায়  সত্য বলে প্রতিভাত হয় তা আসলে সত্য নয়। মনে করো একজন হিন্দু একদিন রবিবারে গির্জে দেখতে গিয়েছেন সেইদিনকার বক্তৃতায় পাদ্রি সাহেব দৈবক্রমে দের বিরুদ্ধে দুইএক কথা উল্লেখ করেছিলেন। সেই হিন্দু কল্পনা করলেন যে পাদ্রি তাঁর প্রতি লক্ষ্য করেই ওই বক্তৃতাটি করেন। এই কল্পনায় তাঁকে এমন অভিভূত করে তুললে যে তাঁর মনে হল যেন বক্তা একবার তাঁর দিকে বিশেষ করে চেয়ে দেখলেন ও সেই সময়েই  কথাটা বিশেষ জোর দিয়ে বললেন। সেই হিন্দুটি সত্যবাদী হতে পারেন পাদ্রি যে সেদিন হীদেনদের বিরুদ্ধে বক্তৃতা করেছিলেন সে বিষয়ে আমি তিল মাত্র সন্দেহ করি নে কিন্তু তিনি যে তাঁর দিকে চেয়ে হীদেন কথাটি বিশেষ জোর দিয়ে বলেছিলেন সে বিষয়ে আমার ঘোর সন্দেহ রয়ে গেল। এইরকম কত শত বিচার করবার জিনিস রয়েছে। আমার কাছে একবার একজন আমার এক পরিচিত ব্যক্তির নামে নিন্দা করেন আমি তা বিশ্বাস না করাতে তিনি বলেন যে তিনি সেই ব্যক্তির এক বাড়ির লোকের কাছে শুনেছেন। আমি তাঁকে বললেম ‘তাতে বিশেষ কিছুই প্রমাণ হচ্ছে না। বাড়ির লোক বলেছে বলে বিশ্বাস করবার একটা প্রধান প্রমাণ দেখাচ্ছ এই যে বাড়ির লোক কখনো তার আত্মীয়ের নামে নিন্দা করে না। আচ্ছা ভালো। কিন্তু যখন দেখছ একএকটা ‘‘বাড়ির লোক’’  তার ‘‘বাড়ির লোকের’’ নামে নিন্দা করছে তখন তার বাড়ির লোকত্ব পরলোকত্ব প্রাপ্ত হয়েছে খুব সম্ভব নিন্দিত ব্যক্তির সঙ্গে তার কোনো কারণে মনান্তর হয়েছে তা যদি হয়ে থাকে তবে তার নামে অলীক অপবাদ রটাতে আটক কী? বাড়ির লোক যখন তার আত্মীয়ের নিন্দা করে তখন তাকে আমি সর্বাপেক্ষা কম বিশ্বাস করি।’ অনেক লোক আছেন তাঁরা পরের অনিষ্ট করব বলে নিন্দে করেন না। তাঁরা ভদ্রলোক তাঁরা পরের মনে কষ্ট দিতে চান না। তাঁরা যখন নিন্দা করেন তখন তার ফল বিবেচনা করে দেখেন না। তাঁরা কৃষ্ণকান্তবাবুর নামে একটা নিন্দা শুনেছেন তাই জহরীলালের কাছে গল্প করে বললেন ‘ওহে শোনা গেল কৃষ্ণকান্তবাবু অমুক কাজ করেছেন।’ জহরীলালের সঙ্গে কৃষ্ণকান্তের কোনো আলাপপরিচয় যোগাযোগ নেই সুতরাং হঠাৎ তাঁদের মনে ঠেকতে পারে না যে এ নিন্দায় কোনো দোষ আছে। দৈবক্রমে দূরত তার একটা কুফল ঘটতে পারে তা তাঁরা ভেবে উঠতে পারেন না। তা ছাড়া অনাবশ্যক কারও নিন্দা করব না এমনও একটা নিয়ম তাঁরা বাঁধেন নি। যখন দশ জন বন্ধু দশ রকম কথা কচ্ছ তখন জিব অত্যন্ত পিছল হয়ে ওঠে মনের কপাট আলগা হয়ে যায় তখন বিশেষ একটা হানি না দেখলে একটা মজার কথা সামলে রাখা তাঁদের পক্ষে দায় হয়ে ওঠে। তখন তাঁদের মনে করা উচিত যে তাঁরা রোষে একেবারে অধীর হয়ে ওঠেন কি না? তখন তাঁরা কেন মনকে বোঝান না যে ‘আমরা কেইবা? আমাদের এক মুহূর্তের একটা কাজ একটা মানুষ কতক্ষণই বা মনে রাখতে পারবে বলো? আমরা 
    
    

    
    
    

  

