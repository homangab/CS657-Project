

  
    সে - ৬,৪০
                
    
    








  
  

        

      রবীন্দ্র রচনাবলী (://.-..)
    
 -->
    
    সে - ৬,৪০
    
    
    সে



&;চলে যাও নেচে ড্যাঙ ড্যাঙ । 

&; 
&;নইলে কাগজে প্যারাগ্রাফ 
রটিবে , ঘটিবে পরিতাপ — 

 বাঘ বলে, রামো, রামো,
বাক্যবাগীশ থামো,
&;বকুনির চোটে ধরে হাঁপ।

&; 
তুমি ন্যাড়া, আস্ত পাগল,
বেরোও তো, খোলো তো আগল।

ভালো যদি চাও তবে
আমারে দেখাতে হবে
&;কোন্‌ ঘরে পুষেছ ছাগল।

&; 
বটু কহে, এ কী অকরণ,
ধরি তব চতুশ্চরণ—

 জীববধ মহাপাপ,
 তারো বেশি লাগে শাপ
 &; পরধন করিলে হরণ।

&; 
বাঘ শুনে বলে, হরি হরি,
 না খেয়ে আমিই যদি মরি,

 জীবেরই নিধন তাহা—
সহমরণেতে আহা
&;মরিবে যে বাঘী সুন্দরী।

&; 
অতএব ছাগলটা চাই,
না হলে তুমিই আছ ভাই।

এত বলি তোলে থাবা।
বটুরাম বলে, বাবা,
&;চলো ছাগলেরই ঘরে যাই।

&; 


    
    

    
    
    

  

