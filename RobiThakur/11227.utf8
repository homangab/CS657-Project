

  
    মহুয়া  দূত ১
                
    
    








  
  

        

      রবীন্দ্র রচনাবলী (:)
    
 
    
    মহুয়া  দূত ১
    
    
    দূত
ছিনু আমি বিষাদে মগনা 

অন্যমনা 

তোমার বিচ্ছেদঅন্ধকারে । 

হেনকালে নির্জন কুটিরদ্বারে 

অকস্মাৎ 

কে করিল করাঘাত  
কহিল গম্ভীর কণ্ঠে  অতিথি এসেছি  দ্বারখোলো । 


মনে হল 

ওই যেন তোমারি স্বর শুনি  

ওই যেন দক্ষিণবায়ু দূরে ফেলি মদির ফাল্‌গুনী 

দিগন্তে আসিল পূর্বদ্বারে  

পাঠালো নির্ঘোষ তার বজ্রধ্বনিমন্দ্রিত মল্লারে । 

কেঁপেছিল বক্ষতল 

বিলম্ব করি নি তবু অর্ধ পল । 


মুহূর্তে মুছিনু অশ্রুবারি  

বিরহিণী নারী  
ছাড়িনু ধেয়ান তব তোমারি সম্মানে  

ছুটে গেনু দ্বারপানে । 

শুধালেম  তুমি দূত কার । 

সে কহিল  আমি তো সবার । 
যে ঘরে তোমার শয্যা একদিন পেতেছি আদরে 

ডাকিলাম তারে সেই ঘরে । 

আনিলাম অর্ঘ্যথালি  

দীপ দিনু জ্বালি । 
 দেখিলাম বাঁধা তারি
ভালে 

যে মালা পরায়েছিনু তোমারেই বিদায়ের কালে । 

    
    

    
    
    

  

