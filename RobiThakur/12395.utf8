

  
    পরিশেষ  সংযোজন ২৪
                
    
    








  
  

        

      রবীন্দ্র রচনাবলী (:)
    
 
    
    পরিশেষ  সংযোজন ২৪
    
    
    আশীর্বাদ
চারুচন্দ্র বন্দ্যোপাধ্যায়ের জন্মদিনে
 অভাগা যখন
বেঁধেছিল তার বাসা 
কোণে কোণে তারি পুঞ্জিত হল জীবনের ভাঙা আশা । 
 ঘরের মধ্যে
বুকের কাঁদনগুলা 

উড়িয়ে বেড়ায় ধুলা । 
দুষিয়া রুষিয়া উঠে নিরুদ্ধ বায়ু  

শোষণ করিছে আয়ু । 
যেখানেসেখানে মলিনের লাগে ছোঁওয়া  
 দীপ নিভে
যায়  তীব্রগন্ধ ধোঁওয়া 

রোধ করে নিশ্বাস  
 কঠোর ভাগ্য
হানে নিষ্ঠুর ভাষ । 
 
ওরে দরিদ্র  চেয়ে দেখ  তোর ভাঙা ভিত্তির ধারে  
 অসীম আকাশ 
কে তারে রোধিতে পারে । 

সেথা নাই বন্ধন  

প্রভাতআলোকে প্রতিদিন আসে তব অভিনন্দন । 

সন্ধ্যার তারা তোমারি মুখেতে চাহে  

তোমারি মুক্তি গাহে । 
 তব সত্তার
মহিমা ঘোষিছে সব সত্তার মাঝে  

হে মানব  তুমি কোথায় লুকাও লাজে । 

যেখানে ক্ষুদ্র সেখানে পীড়িত তুমি  
 কর্কশ হাসি
হাসিছে যেথায় দৈন্যের মরুভূমি 

তাহার বাহিরে তোমার উদার স্থান — 
  বিশ্ব
তোমারে বক্ষ মেলিয়া করিতেছে আহ্বান । 


    
    

    
    
    

  

