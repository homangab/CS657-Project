

  
    বিসর্জন- দ্বিতীয় অঙ্ক - চতুর্থ দৃশ্য, ৪৭
                
    
    








  
  

        

      রবীন্দ্র রচনাবলী (://.-..)
    
 -->
    
    বিসর্জন- দ্বিতীয় অঙ্ক - চতুর্থ দৃশ্য, ৪৭
    
    
    বিসর্জন 




  
ভাই তাই ভাই নহে আর , পতি-প্রতি 
    সতী বাম , বন্ধু শত্রু , শোণিতে পঙ্কিল 
    মানবের বাসগৃহ , হিংসা পুণ্য, দয়া 
    নির্বাসিত । আর নহে , আর নহে , ছাড়ো 
    ছদ্মবেশ । এখনো কি হয়নি সময় ? 
    এখনো কি রহিবে প্রলয়রূপ তব ? 
    এই-যে উঠিছে খড়্গ চারি দিক হতে 
    মোর শির লক্ষ্য করি , মাতঃ , একি তোরি 
    চারি ভুজ হতে ? তাই হবে! তবে তাই 
    হোক । বুঝি মোর রক্তপাতে হিংসানল 
    নিবে যাবে । ধরণীর সহিবে না এত 
    হিংসা । রাজহত্যা! ভাই দিয়ে ভ্রাতৃহত্যা! 
    সমস্ত প্রজার বুকে লাগিবে বেদনা , 
    সমস্ত ভায়ের প্রাণ উঠিবে কাঁদিয়া । 
    মোর রক্তে হিংসার ঘুচিবে মাতৃবেশ , 
    প্রকাশিবে রাক্ষসী-আকার । এই যদি 
    দয়ার বিধান তোর , তবে তাই হোক! 
  






  
    
      জয়সিংহের প্রবেশ 
    
  

&; 
জয়সিংহ ।&;&;&; বল্‌ চণ্ডী , সত্যই কি রাজরক্ত চাই ? 

  
    এই বেলা বল্‌ , বল্‌ নিজ মুখে , বল্‌ 
    মানবভাষায় , বল্‌ শীঘ্র — সত্যই কি 
    রাজরক্ত চাই ? 
  

নেপথ্যে । &;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;চাই । 
জয়সিংহ ।&;&;&;&;&;&;&;&;&;&;&;&;&;&;&;&;&;&;&;&; তবে মহারাজ , 

  
    নাম লহ ইষ্টদেবতার । কাল তব 
    নিকটে এসেছে । 
  

গোবিন্দমাণিক্য ।&;&;&;&;&;&;&;&;&;&;&;&;&;&;&;&;&;&;&;&;&;&;&;&; কী হয়েছে জয়সিংহ ? 
জয়সিংহ ।&;&;&; শুনিলে না নিজকর্ণে ? দেবীরে শুধানু 

  
    সত্যই কি রাজরক্ত চাই — দেবী নিজে 
    কহিলেন ‘ চাই ' । 
  

গোবিন্দমাণিক্য ।&;&;&;&;&;&;&;&;&;&;&;&;&;&;&;&; দেবী নহে জয়সিংহ , 

    
    

    
    
    

  

