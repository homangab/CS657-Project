

  
    কবিতা    অভিলাষ৮
                
    
    








  
  

        

      রবীন্দ্র রচনাবলী (:)
    
 
    
    কবিতা    অভিলাষ৮
    
    
    কবিতা
৩৫

দুর্যোধনচিত্ত হায় অধিকার করি 
অবশেষে তাহারেই করিলে বিনাশ 
পাণ্ডুপুত্রগণে তুমি দিলে বনবাস 
পাণ্ডবদিগের হৃদে ক্রোধ জ্বালি দিলে । 



৩৬

নিহত করিলে তুমি ভীষ্ম আদি বীরে 
কুরুক্ষেত্র রক্তময় করে দিলে তুমি 
কাঁপাইলে ভারতের সমস্ত প্রদেশ 
পাণ্ডবে ফিরায়ে দিলে শূন্য সিংহাসন । 



৩৭

বলি না হে অভিলাষ তোমার ও পথ 
পাপেতেই পরিপূর্ণ পাপেই নি র্মি ত 
তোমার কতকগুলি আছয়ে সোপান 
কেহ কেহ উপকারী কেহ অপকারী । 



৩৮

উচ্চ অভিলাষ তুমি যদি নাহি কভু 
বিস্তারিতে নিজ পথ পৃথিবীমণ্ডলে 
তাহা হ ' লে উন্নতি কি আপনার জ্যোতি 
বিস্তার করিত এই ধরাতলমাঝে ? 



৩৯

সকলেই যদি নিজ নিজ অবস্থায় 
সন্তুষ্ট থাকিত নিজ বিদ্যা বুদ্ধিতেই 
তাহা হ ' লে উন্নতি কি আপনার জ্যোতি 
বিস্তার করিত এই ধরাতলমাঝে ? 



    
    

    
    
    

  

