

  
    চৈতালি  প্রাচীন ভারত
                
    
    








  
  

        

      রবীন্দ্র রচনাবলী (:)
    
 
    
    চৈতালি  প্রাচীন ভারত
    
    
    প্রাচীন ভারত

দিকে দিকে দেখা যায় বিদর্ভ বিরাট
অযোধ্যা পাঞ্চাল কাঞ্চী উদ্ধতললাট
স্পর্ধিছে অম্বরতল অপাঙ্গইঙ্গিতে
অশ্বের হ্রেষায় আর হস্তীর বৃংহিতে
অসির ঝঞ্ঝনা আর ধনুর টংকারে
বীণার সংগীত আর নূপুরঝংকারে
বন্দীর বন্দনারবে উৎসবউচ্ছ্বাসে
উন্নাদ শঙ্খের গর্জে বিজয়উল্লাসে
রথের ঘর্ঘরমন্দ্রে পথের কল্লোলে
নিয়ত ধ্বনিত ধ্নাত কর্মকলরোলে।
ব্রাহ্মণের তপোবন অদূরে তাহার
নির্বাক্‌ গম্ভীর শান্ত সংযত উদার।
হেথা মত্ত স্ফীতস্ফূর্ত ক্ষত্রিয়গরিমা
হোথা স্তব্ধ মহামৌন ব্রাহ্মণমহিমা।

    
    

    
    
    

  

