

  
    উৎসর্গ  ১০ ১
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ১০ ১
    
    
    ১০
আমার মাঝারে যে আছে কে গো সে 

কোন্‌ বিরহিণী নারী ? 
আপন করিতে চাহিনু তাহারে  

কিছুতেই নাহি পারি । 

রমণীরে কে বা জানে — 

মন তার কোন্‌খানে । 
সেবা করিলাম দিবানিশি তার  
গাঁথি দিনু গলে কত ফুলহার  
মনে হল সুখে প্রসন্নমুখে 
 চাহিল সে
মোর পানে । 
কিছু দিন যায়  একদিন হায় 
 ফেলিল
নয়নবারি — 
‘ তোমাতে আমার কোনো সুখ নাই ' 
 কহে বিরহিণী
নারী । 
 
রতনে জড়িত নূপুর তাহারে 
 পরায়ে দিলাম
পায়ে  
রজনী জাগিয়া ব্যজন করিনু 
 চন্দন 
ভিজা বায়ে । 
 রমণীরে কে
বা জানে — 
 মন তার
কোন্‌খানে । 
কনকখচিত পালঙ্ক ' পরে 
বসানু তাহারে বহু সমাদরে  
মনে হল হেন হাসিমুখে যেন 
 চাহিল সে
মোর পানে । 
কিছু দিন যায়  লুটায়ে ধুলায় 
 ফেলিল
নয়নবারি — 
‘ এ  সবে আমার কোনো সুখ নাই ' 
 কহে বিরহিণী
নারী । 
 
বাহিরে আনিনু তাহারে  করিতে 



    
    

    
    
    

  

