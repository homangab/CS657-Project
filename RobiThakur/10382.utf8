

  
    ক্ষণিকা  দুর্দিন ২
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  দুর্দিন ২
    
    
    ক্ষণিকা
এ ভরা বাদলে আর্দ্র আঁচলে 

একেলা এসেছ আজি । 
 
আজি তরুতলে দাঁড়ায়েছে জল  

কোথা বসিবার ঠাঁই ? 
কাল যাহা ছিল সে ছায়া সে আলো 

সে গন্ধগান নাই । 
তবু ক্ষণকাল রহ ত্বরাহীন  
ছিন্ন কুসুম পঙ্কে মলিন 
ভূতল হইতে যতনে তুলিয়া 


ধুয়ে ধুয়ে দিব তাই । 
আজি তরুতলে দাঁড়ায়েছে জল  

কোথা বসিবার ঠাঁই ? 
 
এত দিন পরে তুমি যে এসেছ 

কী জানি কী ভাবি মনে । 
প্রভাত আজিকে অরুণবিহীন  

কুসুম লুটায় বনে । 
যাহা আছে লও প্রসন্ন করে  
ও সাজি তোমার ভরে কি না ভরে 
ওই যে আবার নামে বারিধার 

ঝরঝর বরষনে । 
এতদিন পরে তুমি যে এসেছ 

কী জানি কী ভাবি মনে । 
    
    

    
    
    

  

