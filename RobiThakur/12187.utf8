

  
    কড়ি ও কোমল  শ্রান্তি   ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  শ্রান্তি   ১
    
    
     শ্রান্তি

সুখশ্রমে আমি  সখী  শ্রান্ত অতিশয়  
পড়েছে শিথিল হয়ে শিরার বন্ধন । 
অসহ্য কোমল ঠেকে কুসুমশয়ন  
কুসুমরেণুর সাথে হয়ে যাই লয় । 
স্বপনের জালে যেন পড়েছি জড়ায়ে । 
যেন কোন্‌ অস্তাচলে সন্ধ্যাস্বপ্নময় 
রবির ছবির মতো যেতেছি গড়ায়ে  
সুদূরে মিলিয়া যায় নিখিলনিলয় । 
ডুবিতে ডুবিতে যেন সুখের সাগরে 
কোথাও না পাই ঠাঁই  শ্বাস রুদ্ধ হয় — 
পরান কাঁদিতে থাকে মৃত্তিকার তরে । 
এ যে সৌরভের বেড়া  পাষাণের নয় — 
কেমনে ভাঙিতে হবে ভাবিয়া না পাই  
অসীম নিদ্রার ভারে পড়ে আছি তাই । 

    
    

    
    
    

  

