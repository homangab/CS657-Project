

  
    নদী৪
                
    
    








  
  

        

      রবীন্দ্র রচনাবলী (:)
    
 
    
    নদী৪
    
    
    নদী

যেন

পেতেছে আঁধার  ফাঁদ । 
 তাদের  তলে তলে
নিরিবিলি 
 নদী

হেসে চলে খিলিখিলি । 
 তারে  কে
পারে রাখিতে ধরে  
 সে যে  ছুটোছুটি যায়
সরে । 
 সে যে  সদা
খেলে লুকোচুরি  
 তাহার  পায়ে পায়ে বাজে নুড়ি । 
 পথে
 শিলা আছে
রাশি রাশি  
 তাহা   ঠেলে
চলে হাসি হাসি । 
 পাহাড়  যদি থাকে পথ
জুড়ে  
 নদী

হেসে যায় বেঁকেচুরে । 
 সেথায়  বাস করে শিং  তোলা 
 যত
 বুনো ছাগ
দাড়ি  ঝোলা । 
 সেথায়  হরিণ রোঁয়ায় ভরা 
 তারা  কারেও
দেয় না ধরা । 
 সেথায়  মানুষ নূতনতর  
 তাদের  শরীর কঠিন বড়ো ।

 তাদের  চোখ দুটো নয়
সোজা  
 তাদের  কথা নাহি যায়
বোঝা । 
 তারা
 পাহাড়ের
ছেলেমেয়ে 
 সদাই
 কাজ করে
গান গেয়ে । 
 তারা
 সারা
দিনমান খেটে 
 আনে  বোঝাভরা
কাঠ কেটে । 
 তারা
 চড়িয়া শিখর
' পরে 
 বনের  হরিণ
শিকার করে । 
  
  
 নদী

যত আগে আগে চলে 
 ততই  সাথি
জোটে দলে দলে । 
 তারা
 তারি মতো 
ঘর হতে 
 সবাই
 বাহির
হয়েছে পথে । 
 পায়ে
 ঠুনু ঠুনু
বাজে নুড়ি  
 যেন

বাজিতেছে মল চুড়ি । 
 গায়ে
 আলো করে
ঝিকিঝিক  
 যেন

পরেছে হীরার চিক । 
 মুখে
 কলকল কত
ভাষে 
 এত

কথা কোথা হতে আসে । 
 শেষে
 সখীতে
সখীতে মেলি 
 হেসে
 গায়ে গায়ে
হেলাহেলি । 
 শেষে
 কোলাকুলি
কলরবে 
 তারা
 এক হয়ে যায়
সবে । 
 তখন
 কলকল ছুটে
জল — 
 কাঁপে
 টলমল ধরাতল
 
 কোথাও  নীচে পড়ে ঝরঝর — 
 পাথর
 কেঁপে ওঠে
থরথর  
 শিলা

খান্‌ খান্‌ যায় টুটে — 
 নদী

চলে পথ কেটে কুটে । 
 ধারে 
 গাছগুলো বড়ো বড়ো 
 তারা

হয়ে পড়ে পড়ো  পড়ো । 
 কত

বড়ো পাথরের চাপ 
 জলে
 খসে পড়ে
ঝুপঝাপ । 
 তখন  মাটি 
গোলা ঘোলা জলে 
 ফেনা  ভেসে
যায় দলে দলে । 
 জলে
 পাক ঘুরে
ঘুরে ওঠে  
 যেন
 পাগলের মতো
ছোটে । 
  
  
 শেষে  পাহাড়
ছাড়িয়ে এসে 
 নদী

পড়ে বাহিরের দেশে । 
 হেথা
 যেখানে
চাহিয়া দেখে 
 চোখে  সকলি
নূতন ঠেকে । 
 হেথা
 চারি দিকে
খোলা মাঠ  
 হেথা
 সমতল পথঘাট
। 
 কোথাও  চাষিরা করিছে চাষ  
 কোথাও  গোরুতে খেতেছে ঘাস । 
 কোথাও  বৃহৎ অশথ গাছে 
 পাখি

শিস দিয়ে দিয়ে নাচে । 
 কোথাও  রাখাল ছেলের দলে

 খেলা

করিছে গাছের তলে । 
 কোথাও  নিকটে গ্রামের
মাঝে 
 লোকে  ফিরিছে
নানান কাজে । 
 কোথাও  বাধা কিছু নাহি
পথে  
 নদী

চলেছে আপন মতে । 
 পথে

বরষার জলধারা 
 আসে
 চারি দিক
হতে তারা  
 নদী

দেখিতে দেখিতে বাড়ে  
 এখন
 কে রাখে
ধরিয়া তারে । 
  
  
 তাহার  দুই
কূলে উঠে ঘাস  
 সেথায়  যতেক বকের বাস ।

 সেথা

মহিষের দল থাকে  
 তারা

লুটায় নদীর পাঁকে । 
 যত

বুনো বরা সেথা ফেরে 
 তারা

দাঁত দিয়ে মাটি চেরে । 
 সেথা
 শেয়াল
লুকায়ে থাকে  
 রাতে
 হুয়া হুয়া
করে ডাকে । 
  
  
 দেখে 
 এইমতো কত দেশ  
 কে বা
 গনিয়া
করিবে শেষ । 
 কোথাও  কেবল বালির ডাঙা  
 কোথাও  মাটিগুলো রাঙা রাঙা  
 কোথাও  ধারে ধারে উঠে বেত  
 কোথাও  দুধারে গমের খেত । 
 কোথাও  ছোটোখাটো গ্রামখানি  
 কোথাও  মাথা তোলে রাজধানী — 
 সেথায় 
নবাবের বড়ো কোঠা  
 তারি
 পাথরের থাম
মোটা । 
 তারি

ঘাটের সোপান যত  
 জলে

নামিয়াছে শত শত । 


    
    

    
    
    

  

