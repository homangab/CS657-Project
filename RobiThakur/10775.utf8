

  
    মহুয়া  মুক্তি  ১
                
    
    








  
  

        

      রবীন্দ্র রচনাবলী (:)
    
 
    
    মহুয়া  মুক্তি  ১
    
    
    মুক্তি 

ভোরের পাখি নবীন আঁখিদুটি 

পুরানো মোর স্বপনডোর 

ছিঁড়িল কুটিকুটি । 

রুদ্ধ মন গগনে গেল খুলি  
 বিজুলি হানি
দৈববাণী 

বক্ষে উঠে দুলি । 
 ঘাসের
ছোঁওয়া তৃণশয়নছায়ে 
মাটির যেন মর্মকথা বুলায়ে দিল গায়ে  
 আমের বোল 
ঝাউয়ের দোল  

ঢেউয়ের লুটোপুটি 
 মিলি সকলে
কী কোলাহলে 

বক্ষে এল জুটি । 
 
ভোরের পাখি নবীন আঁখিদুটি 
 গুহাবিহারী
ভাবনা যত 

নিমেষে নিল লুটি । 
 কী ইঙ্গিতে
আচম্বিতে 

ডাকিল লীলাভরে। 
 দুয়ারখোলা
পুরানো খেলাঘরে — 
 যেখানে বসে
সবার কাছাকাছি 

অজানা ভাবে অবুঝ গান 

একদা গাহিয়াছি । 
প্রাণের মাঝে ছুটেচলার 

খেপামি এল ছুটি  

লাভের লোভ  ক্ষতির ক্ষোভ 

সকলি গেল টুটি । 
 
ভোরের পাখি নবীন আঁখিদুটি 

শুকতারাকে যেমনি ডাকে 

প্রাণে সে উঠে ফুটি । 


    
    

    
    
    

  

