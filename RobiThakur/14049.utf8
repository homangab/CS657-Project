

  
    কবিতা    প্রলাপ ৩৩
                
    
    








  
  

        

      রবীন্দ্র রচনাবলী (:)
    
 
    
    কবিতা    প্রলাপ ৩৩
    
    
    কবিতা

সে দৃঢ় বাঁধন ভেবেছিনু মনে 

পারিবে না আহা ছিঁড়িতে কেহ 
আজ ছিঁড়িয়াছে  আজ ভাঙিয়াছে  

আজ সে স্বপন গিয়াছে চলি । 
প্রেম  ব্রত আজ করি উদ্‌যাপন 

ভিখারি হইয়া যাইব চলি 
পাষাণের পটে ও মূরতিখানি 

আঁকিয়া হৃদয়ে রেখেছি তুলি 
গরবিনি তোর ওই মুখখানি 

এ জনমে আর যাব না ভুলি 
মুছিতে নারিব এ জনমে আর 

নয়ন হইতে নয়নবারি 
যতকাল ওই ছবিখানি তোর 

হৃদয়ে রহিবে হৃদয় ভরি । 
কী করিব বালা মরণের জলে 

ওই ছবিখানি মুছিতে হবে 
পৃথিবীর লীলা ফুরাইবে আজ  

 আজিকে ছাড়িয়া যাইব ভবে 
এ ভাঙা হৃদয় কত সবে আর 

জীর্ণ প্রাণ কত সহিবে জ্বালা 
মরণের জল ঢালিয়া অনলে 

হৃদয় পরাণ জুড়াল বালা 
তোরে সখি এত বাসিতাম ভালো 

খুলিয়া দেছিনু হৃদয়তল 
সেসব ভাবিয়া ফেলিবি না বালা 

শুধু এক ফোঁটা নয়ন জল ? 
আকাশ হইতে দেখি যদি বালা 

নিঠুর ললনে আমার তরে 
এক ফোঁটা আহা নয়নের জল 

ফেলিস্‌ কখনো বিষাদভরে 
সেই নেত্রজলে — এক বিন্দু জলে 

নিভায়ে ফেলিব হৃদয় জ্বালা 
প্রদোষে বসিয়া প্রদোষ তারায় 

প্রেম গান সুখে করিব বালা 

    
    

    
    
    

  

