

  
    যোগাযোগ- দ্বিতীয় অঙ্ক- দ্বিতীয়  দৃশ্য, ১৮
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- দ্বিতীয় অঙ্ক- দ্বিতীয়  দৃশ্য, ১৮
    
    
    যোগাযোগ

মধুসূদন । মানে কী হল ? 
শ্যামাসুন্দরী । মানে এই , বউ এনেছ , ওকে সিংহাসনে বসানো চলবে কিন্তু ওকে অর্ধাঙ্গ করতে পারবে না , শেষকালে তোমাকেই একদিন সংসার ছেড়ে রজবপুরে যেতে হয় বা । 
মধুসূদন । বড়োবউ! 
[ উভয়ের প্রস্থান 

মোতির মা ও কুমুদিনীর প্রবেশ । [ কুমুদিনী ] দেরাজ খুলে চমকে উঠে মাটিতে বসে পড়ল , 
পাথরের মূর্তির মতো শক্ত হয়ে বসে রইল । তাড়াতাড়ি কাছে এসে 
&; 
মোতির মা । কী হয়েছে বলো দিদি । 
&; 
কুমু নিরুত্তর 
&; 
কী হয়েছে , বলো দিদি , লক্ষ্মী আমার । 
মুখে কথা বেরোল না , ঠোঁট কাঁপতে লাগল 
&; 
বলো দিদি , আমাকে বলো কোথায় তোমার বেজেছে । 
&; 
রুদ্ধকণ্ঠে 
&; 
কুমুদিনী । নিয়ে গেছে চুরি করে । 
মোতির মা । কী নিয়েছে দিদি ? 
কুমুদিনী । আমার আংটি , দাদার আংটি! 
মোতির মা । কে নিয়ে গেছে ? 
কুমু উঠে দাঁড়িয়ে , কারও নাম না করে বাইরের 
অভিমুখে ইঙ্গিত করলে 
&; 
মোতির মা । শান্ত হও ভাই , ঠাট্টা করেছে তোমার সঙ্গে , আবার ফিরিয়ে দেবে । 
কুমুদিনী । নেব না ফিরিয়ে , দেখব কত অত্যাচার করতে পারে ও । 
মোতির মা । আচ্ছা , সে হবে পরে । এখন মুখে কিছু দেবে । সমস্ত দিন তোমার ভালো করে খাওয়াই হয় নি । 
কুমুদিনী । না , পারব না , এখানকার খাবার আমার গলা দিয়ে নাববে না । 
মোতির মা । লক্ষ্মীটি ভাই , আমার খাতিরে খাও । 
কুমুদিনী । একটা কথা জিজ্ঞাসা করি , আজ থেকে আমার নিজের বলে কিছুই রইল না ? 
মোতির মা । না , রইল না , যা-কিছু রইল সে স্বামীর মর্জির উপরে । জান না চিঠিতে দাসী বলে দস্তখত করতে হয় ? 
কুমুদিনী । রাজা অজ ইন্দুমতীর পরিচয়ে তাঁকে গৃহিণী বলেছেন , মন্ত্রী বলেছেন , সখী বলেছেন , প্রিয়শিষ্যা বলেছেন , এই ফর্দের মধ্যে কোথাও তো দাসীর উল্লেখ নেই । স্ত্রী যাদের দাসী তারা কোন্‌ দাসের জাতের মানুষ ? 
মোতির মা । ভাই , ওই লোকটিকে এখনো চেনো নি । ও যে কেবল অন্যকে গোলামি করায় তা নয় , নিজের গোলামি নিজে করে । যেদিন আপিসে যেতে পারে না , নিজের বরাদ্দ থেকে সেদিনকার টাকা কাটা পড়ে । আত্মীয় বলে ও কাউকে মানে না , এ বাড়িতে কর্তা থেকে চাকর চাকরানী পর্যন্ত সবাই গোলাম । 

কুমুদিনী । সেই ভালো , আমি সেই গোলামিই করব। আমার প্রতিদিনের খোরপোশ হিসেব করে প্রতিদিন শোধ করে দেব । এ বাড়িতে বিনা মাইনের স্ত্রী বাঁদি হয়ে থাকব না। চলো আমাকে কাজে ভর্তি করে নেবে । ঘরকন্নার ভার তোমার উপরেই তো , আমাকে তোমার অধীনে খাটিয়ে নিয়ো , আমাকে রানী বলে কেউ যেন না ঠাট্টা করে। 
&; 
হেসে কুমুর চিবুক ধরে 
&; 
মোতির মা । তা হলে শুরু করি আমার প্রভুত্ব । হুকুম করছি চলো এখন খেতে । আর তো দেরি নেই । আজ বাড়ি-ভর্তি লোক । তোমার শরীর ভালো নেই , সবাইকে ঠেকিয়ে রেখেছি । তারা তো আমাকে খেয়ে ফেলবে । তাদের আর ঠেকানো যাবে না । একটুখানি খেয়ে নিয়েই তুমি ঘরে গিয়ে শুয়ে পড়ো গে । 
কুমুদিনী । দেখো ভাই , নিজেকে দেব বলেই তৈরি হয়ে এসেছিলুম , কিন্তু ও কিছুতেই দিতে দিলে না । এখন দাসী নিয়েই থাকুক । আমাকে পাবে না । 
মোতির মা । কাঠুরে গাছকে কাটতেই জানে , পায় শুধু চ্যালা কাঠ । মালী গাছকে রাখতে জানে , পায় সে ফুল । তুমি পড়েছ কাঠুরের হাতে , ও ব্যাবসাদার । 
কুমুদিনী । আমার আর কিছুই চাই নে , আমাকে একটুখানির জন্যে নিয়ে যাও আড়ালে , অন্তত দশ মিনিটের জন্যে একলা থাকতে দাও । 
মোতির মা । আচ্ছা ভাই , তুমি এই ঘরটার মধ্যে যাও । আমি দরজার বাইরে রইলুম । কাউকে ঢুকতে দেব না । 
&; 
কুমুর ঘরে প্রবেশ , দ্বার রোধ 
&; 
হায় রে , এমন কপালও করেছিলি! 
&; 
গানের দলের গান 
&; 
প্রথম দল । &;&;&;আহা &;&;আঁখি জুড়ালো হেরিয়ে — 
&;&;&;&;&;&;&;&;&;&;&;&;&;&;&;&;মনোমোহন মিলনমাধুরী ,&;&; &;&;&;&;&;&;&;&;যুগলমুরতি ॥ 


    
    

    
    
    

  

