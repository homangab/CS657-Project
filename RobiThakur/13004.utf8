

  
    স্ফুলিঙ্গ ৬১
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৬১
    
    
    স্ফুলিঙ্গ

২৩২

সংসারেতে দারুণ ব্যথা

লাগায় যখন প্রাণে
‘আমি যে নাই’ এই কথাটাই

মনটা যেন জানে।
যে আছে সে সকল কালের

এ কাল হতে ভিন্ন—
তাহার গায়ে লাগে না তো

কোনো ক্ষতের চিহ্ন।

২৩৩

সত্যেরে যে জানে তারে
 সগর্বে ভাণ্ডারে রাখে
ভরি।
সত্যেরে যে ভালোবাসে
 বিনম্র অন্তরে রাখে
ধরি।

২৩৪

সন্ধ্যাদীপ মনে দেয় আনি
 পথচাওয়া নয়নের বাণী।

২৩৫

সন্ধ্যারবি মেঘে দেয়
 নাম সই ক’রে।
লেখা তার মুছে যায়
 মেঘ যায় সরে।




    
    

    
    
    

  

