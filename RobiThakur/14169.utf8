

  
    চিত্রবিচিত্র  চলন্ত কলিকাতা২
                
    
    








  
  

        

      রবীন্দ্র রচনাবলী (:)
    
 
    
    চিত্রবিচিত্র  চলন্ত কলিকাতা২
    
    
    চিত্রবিচিত্র


যেন ঝড়ের তরী  

চউরঙ্গীর মাঠখানা ওই 

যাচ্ছে সরি সরি । 

মনুমেণ্টে লেগেছে দোল  

উল্‌টিয়ে বা ফেলে — 

খ্যাপা হাতির শুঁড়ের মতো 

ডাইনে বাঁয়ে হেলে । 
 

ইস্কুলেতে ছেলেরা সব 

করতেছে হৈ হৈ  
অঙ্কের বই নৃত্য করে 

ব্যাকরণের বই । 
মেঝের'পরে গড়িয়ে বেড়ায় 

ইংরেজি বইখানা  
ম্যাপগুলো সব পাখির মতো 

ঝাপট মারে ডানা । 
ঘণ্টাখানা দুলে দুলে 

ঢঙ্‌ ঢঙা ঢঙ্‌ বাজে — 
দিন চ ' লে যায়  কিছুতে সে 

থামতে পারে না যে । 
রান্নাঘরে কেঁদে বলে 

রান্নাঘরের ঝি  
‘ লাউ কুম্‌ড়ো দৌড়ে বেড়ায়  

আমি করব কী ' 

 

হাজার হাজার মানুষ চেঁচায় 

‘ আরে  থামো থামো — 

কোথা যেতে কোথায় যাবে  

কেমন এ পাগ্‌লামো ' 
‘ আরে আরে  চলল কোথায় ' 

হাব্‌ড়ার ব্রিজ বলে  
‘ এইটুকু আর নড়লে আমি 




    
    

    
    
    

  

