

  
    আকাশপ্রদীপ  পাখির ভোজ ২
                
    
    








  
  

        

      রবীন্দ্র রচনাবলী (:)
    
 
    
    আকাশপ্রদীপ  পাখির ভোজ ২
    
    
    আকাশপ্রদীপ

এমন সময় আসে কাকের দল  
 
খাদ্যকণায় ঠোকর মেরে দেখে কী হয় ফল । 
 
একটুখানি যাচ্ছে সরে আসছে আবার কাছে  
 

উড়ে গিয়ে বসছে তেঁতুলগাছে । 
 
বাঁকিয়ে গ্রীবা ভাবছে বারংবার  
 
নিরাপদের সীমা কোথায় তার । 
 
এবার মনে হয়  
 
এতক্ষণে পরস্পরের ভাঙল সমন্বয় । 
 
কাকের দলের সাম্প্রদায়িক রাজনীতিবিৎ মন 
 
সন্দেহ আর সতর্কতায় দুলছে সারাক্ষণ । 
 
প্রথম হল মনে  
 
তাড়িয়ে দেব  লজ্জা হল তারি পরক্ষণে — 
 
পড়ল মনে  প্রাণের যজ্ঞে ওদের সবাকার 
 
আমার মতোই সমান অধিকার । 
 
তখন দেখি  লাগছে না আর মন্দ 
 
সকালবেলার ভোজের সভায় 
 
কাকের নাচের ছন্দ । 
  
 
এই যে বহায় ওরা 
 
প্রাণস্রোতের পাগ্‌লাঝোরা  
 
 কোথা হতে অহরহ আসছে নাবি 
 
সেই কথাটাই ভাবি । 
 
এই খুশিটার স্বরূপ কী যে  তারি 
 
রহস্যটা বুঝতে নাহি পারি । 
 
চটুলদেহ দলে দলে 
 
 দুলিয়ে তোলে যে আনন্দ খাদ্যভোগের ছলে  
 
এ তো নহে এই নিমেষের সদ্য চঞ্চলতা  
 
অগণ্য এ কত যুগের অতি প্রাচীন কথা । 
 
রন্ধ্রে রন্ধ্রে হাওয়া যেমন সুরে বাজায় বাঁশি  
 
কালের বাঁশির মৃত্যুরন্ধ্রে সেই মতো উচ্ছ্বাসি 
 
উৎসারিছে প্রাণের ধারা । 
 
সেই প্রাণেরে বাহন করি আনন্দের এই তত্ত্ব অন্তহারা 
 

    
    

    
    
    

  

