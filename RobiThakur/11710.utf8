

  
    স্মরণ  ১৬
                
    
    








  
  

        

      রবীন্দ্র রচনাবলী (:)
    
 
    
    স্মরণ  ১৬
    
    
    ১৬

স্বল্পআয়ু এ জীবনে যেকয়টি আনন্দিত দিন
কম্পিতপুলকভরে সংগীতেরবেদনাবিলীন
লাভ করেছিলে লক্ষ্মী সে কি তুমি নষ্ট করি যাবে?
তাই আমি খুঁজিতেছি। সূর্যাস্তের স্বর্ণমেঘস্তরে
চেয়ে দেখি একদৃষ্টে— সেথা কোন্‌ করুণ অক্ষরে
লিখিয়াছ সে জন্মের সায়াহ্নের হারানো কাহিনী
আজি এই দ্বিপ্রহরে পল্লবের মর্মররাগিণী
তোমার সে কবেকার দীর্ঘশ্বাস করিছে প্রচার
আতপ্ত শীতের রৌদ্রে নিজহস্তে করিছ বিস্তার
কত শীতমধ্যাহ্নের সুনিবিড় সুখের স্তব্ধতা
আপনার পানে চেয়ে বসে বসে ভাবি এই কথা—
কত তব রাত্রিদিন কত সাধ মোরে ঘিরে আছে
তাদের ক্রন্দন শুনি ফিরে ফিরে ফিরিতেছ কাছে।


    
    

    
    
    

  

