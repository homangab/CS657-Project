

  
    মানসী   ব্যক্ত প্রেম ১
                
    
    








  
  

        

      রবীন্দ্র রচনাবলী (:)
    
 
    
    মানসী   ব্যক্ত প্রেম ১
    
    
    ব্যক্ত প্রেম


কেন তবে কেড়ে নিলে লাজআবরণ?
হৃদয়ের দ্বার
হেনে
বাহিরে আনিলে টেনে
 শেষে কি
পথের মাঝে করিবে বর্জন?


আপন অন্তরে আমি ছিলাম আপনি—
সংসারের শত কাজে
ছিলাম
সবার মাঝে

সকলে যেমন ছিল আমিও তেমনি।


তুলিতে পূজার ফুল যেতেম যখন
 সেই পথ
ছায়াকরা
সেই বেড়া লতাভরা

সেই সরসীর তীরে করবীর বন—


সেই কুহরিত পিক শিরীষের ডালে
 প্রভাতে সখীর
মেলা
কত হাসি কত খেলা—

কে জানিত কী ছিল এ প্রাণের আড়ালে।

বসন্তে উঠিত ফুটে বনে বেলফুল
 কেহ বা পরিত
মালা
কেহ বা ভরিত ডালা

করিত দক্ষিণবায়ু অঞ্চল আকুল।


বরষায় ঘনঘটা বিজুলি খেলায়—
 প্রান্তরের
প্রান্তদিশে
মেঘে বনে যেত মিশে

জুঁইগুলি বিকশিত বিকাল বেলায়।


বর্ষ আসে বর্ষ যায় গৃহকাজ করি—
 সুখদুঃখ ভাগ
লয়ে
প্রতিদিন যায় বয়ে

গোপন স্বপন লয়ে কাটে বিভাবরী।


লুকানো প্রাণের প্রেম পবিত্র সে কত
আঁধার
হৃদয়তলে
মানিকের মতো জ্বলে



    
    

    
    
    

  

