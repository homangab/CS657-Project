

  
    পরিশেষ  আশীর্বাদ
                
    
    








  
  

        

      রবীন্দ্র রচনাবলী (:)
    
 
    
    পরিশেষ  আশীর্বাদ
    
    
    আশীর্বাদ
শ্রীমান অতুলপ্রসাদ সেন 

করকমলে — 
বঙ্গের দিগন্ত ছেয়ে বাণীর বাদল 
বহে যায় শতস্রোতে রসবন্যাবেগে  
কভু বজ্রবহ্নি কভু স্নিগ্ধ অশ্রুজল 
ধ্বনিছে সংগীতে ছন্দে তারি পুঞ্জমেঘে  
বঙ্কিম শশাঙ্ককলা তারি মেঘজটা 
চুম্বিয়া মঙ্গলমন্ত্রে রচে স্তরে স্তরে 
সুন্দরের ইন্দ্রজাল  কত রশ্মিচ্ছটা 
প্রত্যুষে দিনের অন্তে রাখে তারি 'পরে 
আলোকের স্পর্শমণি । আজি পূর্ববায়ে 
বঙ্গের অম্বর হতে দিকে দিগন্তরে 
সহর্ষ বর্ষণধারা গিয়েছে ছড়ায়ে 
প্রাণের আনন্দবেগে পশ্চিমে উত্তরে  
দিল বঙ্গবীণাপাণি অতুলপ্রসাদ  
তব জাগরণী গানে নিত্য আশীর্বাদ । 


রবীন্দ্রনাথ ঠাকুর 

    
    

    
    
    

  

