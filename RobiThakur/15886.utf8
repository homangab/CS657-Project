

  
    বিয়াত্রিচে দান্তে ও তাঁহার কাব্য ১
                
    
    








  
  

        

      রবীন্দ্র রচনাবলী (:)
    
 
    
    বিয়াত্রিচে দান্তে ও তাঁহার কাব্য ১
    
    
    বিয়াত্রিচে দান্তে ও তাঁহার কাব্য

ইতালিয়ার এই স্বপ্নময় কবির জীবন গ্রনেথর প্রথম অধ্যায় হইতে শেষ পর্যন্ত বিয়াত্রিচে ()। বিয়াত্রিচেই তাঁহার সমুদয় কাব্যের নায়িকা বিয়াত্রিচেই তাঁহার জীবনকাব্যের নায়িকা বিয়াত্রিচেকে বাদ দিয়া তাঁহার কাব্য পাঠ করা বৃথা বিয়াত্রিচেকে বাদ দিলে তাঁহার জীবনকাহিনী শূন্য হইয়া পড়ে। তাঁহার জীবনের দেবতা বিয়াত্রিচে তাঁহার সমুদয় কাব্য বিয়াত্রিচের স্তোত্র। বিয়াত্রিচের প্রতি প্রেমই তাঁহার প্রথম কবিতার উৎস উৎসারিত করিয়া দেয়। তাঁহার প্রথম গীতিকাব্য ‘ভিটা নুওভা’র ( ) প্রথম হইতে শেষ পর্যন্ত বিয়াত্রিচেরই আরাধনা ইহার কিয়দ্দূর লিখিয়াই তাঁহার বিরক্তি বোধ হইল–তাঁহার মনঃপূত হইল না পাঠকের চক্ষে বিয়াত্রিচেকে দূরস্বর্গের অলৌকিক দেবতার ন্যায় চিত্রিত করিয়াও তিনি পরিতৃপ্ত হইলেন না। এই কাব্যের শেষ ভাগে তিনি লিখিতেছেন
 ‘এই পর্যন্ত লিখিয়াই আমি এক অতিশয় আশ্চর্য স্বপ্ন দেখিলাম–সেই স্বপ্নে যাহা দেখিলাম তাহাতে এই স্থির করিলাম যে আমি সেই প্রিয় দেবীর বিষয় যাহা লিখিতেছি তাহা তাঁহার যোগ্য নহে–যে পর্যন্ত ইহা অপেক্ষা যোগ্যতর কবিতা না লিখিতে পারিব সে পর্যন্ত আর লিখিব না। ইহা নিশ্চয়ই যে তিনি (বিয়াত্রিচে) জানিতেছেন আমি তাঁহার বিষয়ে যোগ্যতর কবিতা লিখিবার ক্ষমতা প্রাপ্তির জন্য প্রাণপণে চেষ্টা করিতেছি। সমুদয় জীবের প্রাণদাতা ঈশ্বরপ্রসাদে আর কিছুদিন যদি বাঁচিয়া থাকি তবে তাঁহার বিষয়ে এমন লিখিব যাহা এ পর্যন্ত কোনো মহিলার সম্বন্ধে কেহ কখনো লেখে নাই।’ এই স্থির করিয়াই তিনি তাঁহার মহাকাব্য ‘ডিভাইনা কামেডিয়া’ ( ) লিখেন ও বিয়াত্রিচে সম্বন্ধে এমন কথা বলেন যাহা কোনো মহিলা সম্বন্ধে কেহ কখনো বলে নাই। 
দান্তে তাঁহার নয় বৎসর বয়স হইতেই বিয়াত্রিচেকে ভালোবাসিতে আরম্ভ করেন কিন্তু তাঁহার প্রেম সাধারণ ভালোবাসা নামে অভিহিত হইতে পারে না। বিয়াত্রিচের সহিত তাঁহার প্রেমের আদানপ্রদান হয় নাই নেত্রে নেত্রে নীরব প্রেমের উত্তরপ্রত্যুত্তর হয় নাই। অতিদূর সাক্ষাৎ–দূর আলাপ ভিন্ন বিয়াত্রিচের সহিত তাঁহার সাক্ষাৎ ও আলাপ হয় নাই। অতি দূরস্থ দেবীর ন্যায় তিনি দূর হইতে সসম্ভ্রমে বিয়াত্রিচেকে দেখিতেন অতি দূর হইতে তাঁহার গ্রীবানমিত নমস্কারে আপনাকে দেবানুগৃহীত মনে করিতেন। যে সভায় বিয়াত্রিচে আছেন সে সভায় গেলে তিনি কেমন অভিভূত হইয়া পড়িতেন তিনি কথা কহিতে পারিতেন না তাঁহার শরীর কাঁপিতে থাকিত বিয়াত্রিচেকে তিনি তাঁহার প্রেমের কাহিনী বলেন নাই বলিতে সাহস করেন নাই বা বলিবার আবশ্যক বোধ করেন নাই। তিনি আপনার প্রেমের স্বপ্নেই আপনি মগ্ন থাকিতেন তাঁহার প্রেম জাগ্রত রাখিবার জন্য বিয়াত্রিচের প্রতিদান আবশ্যক ছিল না। তাঁহার কাব্য পড়িলে বিয়াত্রিচেকে মানুষ হইতে উচ্চপদবীগত মনে হয় তাঁহার নিকট হইতে অনুগ্রহ ভিন্ন প্রেমপ্রত্যাশা করিবার ইচ্ছা মনে এক মুহূর্তও স্থান পায় না। যদিও ‘ভিটা নুওভা’ কাব্যের নায়িকাই বিয়াত্রিচে কিন্তু পাঠকেরা বিয়াত্রিচের মুখ হইতে একটি কথাও শুনিতে পান নাই বিয়াত্রিচে সর্বদাই তাঁহাদের নিকট হইতে দূরে রহিয়াছেন। রূপক প্রভৃতির দ্বারা বিয়াত্রিচেকে দান্তে এমন একটি মেঘময় অস্ফুট আবরণে আবৃত করিয়া রাখিয়াছেন যে পাঠকের চক্ষে সেই অস্ফুট মূর্তি অতি পবিত্র বলিয়া প্রতিভাত হয়। দান্তে তাঁহার প্রেমার্দ্র হৃদয়ে মনে করিতেন ‘যে ব্যক্তিই বিয়াত্রিচের নিকট আসিত তাহারই হৃদয়ে এমন গভীর ভক্তির উদ্রেক হইত যে তাহার মুখের দিকে নেত্র তুলিতে তাহার সাহস হইত না।’ দান্তে বলেন ‘যখন মনুষ্যেরা তাঁহার দিকে চাহিত তখনি তাহারা কেবল একটি মাধুর্য ও মহত্ত্ব অনুভব করিত।’ দান্তে ভক্তির চক্ষে দেখিতেন সমস্ত পৃথিবী বিয়াত্রিচের পূজা করিতেছে দেবতারা তাঁহাকে আপনাদের মধ্যে আনিবার জন্য প্রার্থনা করিতেছেন। দান্তের ‘ডিভাইনা কামেডিয়া’র নরকের দ্বার


    
    

    
    
    

  

