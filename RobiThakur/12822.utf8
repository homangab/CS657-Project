

  
    নৈবেদ্য  ৬২
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৬২
    
    
    ৬২

তব চরণের আশা  ওগো মহারাজ  
ছাড়ি নাই । এত যে হীনতা  এত লাজ  
তবু ছাড়ি নাই আশা । তোমার বিধান 
কেমনে কী ইন্দ্রজাল করে যে নির্মাণ 
সংগোপনে সবার নয়নঅন্তরালে 
কেহ নাহি জানে । তোমার নির্দিষ্ট কালে 
মুহূর্তেই অসম্ভব আসে কোথা হতে 
আপনারে ব্যক্ত করি আপন আলোতে 
চিরপ্রতীক্ষিত চিরসম্ভবের বেশে । 
আছ তুমি অন্তর্যামী এ লজ্জিত দেশে — 
সবার অজ্ঞাতসারে হৃদয়ে হৃদয়ে 
গৃহে গৃহে রাত্রিদিন জাগরূক হয়ে 
তোমার নিগূঢ় শক্তি করিতেছে কাজ । 
আমি ছাড়ি নাই আশা  ওগো মহারাজ 


    
    

    
    
    

  

