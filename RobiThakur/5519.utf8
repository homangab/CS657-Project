

  
    কাহিনী - গান্ধারীর আবেদন, ১৫
                
    
    








  
  

        

      রবীন্দ্র রচনাবলী (://.-..)
    
 -->
    
    কাহিনী - গান্ধারীর আবেদন, ১৫
    
    
    কাহিনী



তবু তারে প্রাণপণে বক্ষে চাপি ধরি , 
তারি সাথে এক পাপে ঝাঁপ দিয়া পড়ি, 
এক বিনাশের তলে তলাইয়া মরি 
অকাতরে — অংশ লই তার দুর্গতির , 
অর্ধ ফল ভোগ করি তার দুর্মতির , 
সেই তো সান্ত্বনা মোর — এখন তো আর 
বিচারের কাল নাই , নাই প্রতিকার , 
নাই পথ — ঘটেছে যা ছিল ঘটিবার , 
ফলিবে যা ফলিবার আছে । &;&;&;&;&;&;&;&;&;&;&;&;&;&;&;&;&;&;&;&;&;&;[ প্রস্থান 

গান্ধারী ।&;&;&;&;&;&;&;&;&;&;&;&;&;&;&;&;&;&;&;&;&;&;&; হে আমার 


অশান্ত হৃদয় , স্থির হও । নতশিরে 
প্রতীক্ষা করিয়া থাকো বিধির বিধিরে 
ধৈর্য ধরি । যেদিন সুদীর্ঘ রাত্রি ' পরে 
সদ্য জেগে উঠে কাল সংশোধন করে 
আপনারে , সেদিন দারুণ দুঃখদিন । 
দুঃসহ উত্তাপে যথা স্থির গতিহীন 
ঘুমাইয়া পড়ে বায়ু — জাগে ঝঞ্ঝাঝড়ে 
অকস্মাৎ , আপনার জড়ত্বের 'পরে 
করে আক্রমণ , অন্ধ বৃশ্চিকের মতো 
ভীমপুচ্ছে আত্মশিরে হানে অবিরত 
দীপ্ত বজ্রশূল , সেইমত কাল যবে 
জাগে , তারে সভয়ে অকাল কহে সবে । 
লুটাও লুটাও শির — প্রণম , রমণী , 
সেই মহাকালে ; তার রথচক্রধ্বনি 
দূর রুদ্রলোক হতে বজ্রঘর্ঘরিত 
ওই শুনা যায় । তোর আর্ত জর্জরিত 
হৃদয় পাতিয়া রাখ্‌ তার পথতলে । 





ছিন্ন সিক্ত হৃৎপিণ্ডের রক্তশতদলে 
অঞ্জলি রচিয়া থাক্‌ জাগিয়া নীরবে 
চাহিয়া নিমেষহীন । তার পরে যবে 
গগনে উড়িবে ধূলি , কাঁপিবে ধরণী , 
সহসা উঠিবে শূন্যে ক্রন্দনের ধ্বনি — 




    
    

    
    
    

  

