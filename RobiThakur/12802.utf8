

  
    নৈবেদ্য  ৪৬
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৪৬
    
    
    ৪৬

মাতৃস্নেহবিগলিত স্তন্যক্ষীররস 
পান করি হাসে শিশু আনন্দে অলস — 
তেমনি বিহ্বল হর্ষে ভাবরসরাশি 
কৈশোরে করেছি পান  বাজায়েছি বাঁশি 
প্রমত্ত পঞ্চম সুরে  প্রকৃতির বুকে 
লালনললিতচিত্ত শিশুসম সুখে 
ছিনু শুয়ে  প্রভাতশর্বরীসন্ধ্যাবধূ 
নানা পাত্রে আনি দিত নানাবর্ণ মধু 
পুষ্পগন্ধে মাখা । 
 


 আজি সেই ভাবাবেশ 
সেই বিহ্বলতা যদি হয়ে থাকে শেষ  
প্রকৃতির স্পর্শমোহ গিয়ে থাকে দূরে — 
কোনো দুঃখ নাহি । পল্লী হতে রাজপুরে 
এবার এনেছ মোরে  দাও চিত্তে বল 
দেখাও সত্যের মূর্তি কঠিন নির্মল । 


    
    

    
    
    

  

