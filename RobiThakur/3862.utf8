

  
    যোগাযোগ- দ্বিতীয় অঙ্ক-তৃতীয় দৃশ্য, ২৮
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- দ্বিতীয় অঙ্ক-তৃতীয় দৃশ্য, ২৮
    
    
    যোগাযোগ

নিজেকেই মাথা হেঁট করে নামাতে হবে । বাসরঘরের ব্যাপারে মুটে ডাকতে বারণ কোরো । 
নবীন । মেজোবউ , উপদেশ তাঁকে দেবার জন্যে আমাকে দরকার হবে না , নিজেরই হুঁশ হবে । 
মোতির মা । আচ্ছা , তুমি যাও , দিদির সঙ্গে কথা আছে! 
[ নবীনের প্রস্থান 
&; 
দরজা খুলে 
&; 
মোতির মা । ওকি দিদি , পাথরের মূর্তির মতো ধুলোয় বসে আছ! বদ্ধ ঘরে হাঁপিয়ে উঠবে — এসো , বাইরে এসো । 

কুমুদিনী বাইরে এল , আঁচল মুখে চেপে ধরে কেঁদে উঠল । 
কুমুদিনীর গলা জড়িয়ে ধরে 
&; 
মোতির মা । দিদি আমার , লক্ষ্মী আমার , কী হয়েছে বলো আমাকে । 
কুমুদিনী । আজও দাদার চিঠি পেলুম না , জানি নে কী হল তাঁর । 
মোতির মা । চিঠি পাবার কি সময় হয়েছে ভাই ? 
কুমুদিনী । নিশ্চয় হয়েছে । আমি তাঁর অসুখ দেখে এসেছি । তিনি তো জানেন খবর পাবার জন্যে আমার মনটা কিরকম করছে । 
মোতির মা । তুমি ভেবো না , খবর নেবার আমি একটা কিছু উপায় করব । 
কুমুদিনী । তুমি যদি দাদাকে আমার নামে টেলিগ্রাফ করতে পার তো আমি বাঁচি । 
মোতির মা । তাই করব , ভয় কী! 
কুমুদিনী । তুমি জান আমার কাছে একটিও টাকা নেই । 
মোতির মা । কী বল দিদি! সংসার-খরচের যে টাকা আমার কাছে থাকে সে তো তোমারই টাকা । আজ থেকে আমি যে তোমারই নিমক খাচ্ছি । 
কুমুদিনী । না না না , এ বাড়ির কিছুই আমার নয় , সিকি পয়সাও নয় । 
মোতির মা । আচ্ছা ভাই , তোমার জন্যে নাহয় আমার নিজের টাকা থেকেই খরচ করব । চুপ করে রইলে যে! তাতে দোষ কী ? আমি যদি অহংকার করে দিতুম তুমি অহংকার করে না নিতে পারতে । ভালোবেসে যদি দিই তা হলে ভালোবেসেই নিতে হবে । 
কুমুদিনী । নেব । 
মোতির মা । দিদি , তোমার শোবার ঘর কি আজও শূন্য থাকবে ? 
কুমুদিনী । ওখানে আমার জায়গা নেই । 
মোতির মা । একটু দুধ এনে দেব তোমার জন্যে ? 
কুমুদিনী । এখন নয় , আর-একটু পরে । 
[ প্রস্থান 
মোতির মা । ওগো , একবার শুনে যাও তো । 
&; 


    
    

    
    
    

  

