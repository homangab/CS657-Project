

  
    বিসর্জন দ্বিতীয় অঙ্ক  চতুর্থ দৃশ্য ৪৬
                
    
    








  
  

        

      রবীন্দ্র রচনাবলী (:)
    
 
    
    বিসর্জন দ্বিতীয় অঙ্ক  চতুর্থ দৃশ্য ৪৬
    
    
    বিসর্জন 

চাঁদপাল । বলিতে সংকোচ মানি । ভয় হয়  পাছে 

  
    সত্যকার ছুরি চেয়ে নিষ্ঠুর সংবাদ 
    অধিক আঘাত করে রাজার হৃদয়ে । 
    গোবিন্দমাণিক্য । অসংকোচে বলে যাও । রাজার হৃদয় 
    সতত প্রস্তুত থাকে আঘাত সহিতে 
    কে করেছে হেন পরামর্শ ? 
  


চাঁদপাল । যুবরাজ 

  
    নক্ষত্ররায় । 
  

গোবিন্দমাণিক্য । নক্ষত্র 
চাঁদপাল । স্বকর্ণে শুনেছি 

  
    মহারাজ  রঘুপতি যুবরাজে মিলে 
    গোপনে মন্দিরে বসে স্থির হয়ে গেছে 
    সব কথা । 
  

গোবিন্দমাণিক্য । দুই দণ্ডে স্থির হয়ে গেল 

  
    আজন্মের বন্ধন টুটিতে হায় বিধি 
  

চাঁদপাল । দেবতার কাছে তব রক্ত এনে দেবে — 
গোবিন্দমাণিক্য । দেবতার কাছে তবে আর নক্ষত্রের 

  
    নাই দোষ । জানিয়াছি  দেবতার নামে 
    মনুষ্যত্ব হারায় মানুষ । ভয় নাই  
    যাও তুমি কাজে সাবধানে রব আমি । 
  

[ চাঁদপালের প্রস্থান 

  
    রক্ত নহে  ফুল আনিয়াছি মহাদেবী 
    ভক্তি শুধু — হিংসা নহে  বিভীষিকা নহে । 
    এ জগতে দুর্বলেরা বড়ো অসহায় 
    মা জননী  বাহুবল বড়োই নিষ্ঠুর  
    স্বার্থ বড়ো ক্রূর  লোভ বড়ো নিদারুণ  
    অজ্ঞান একান্ত অন্ধ — গর্ব চলে যায় 
    অকাতরে ক্ষুদ্রেরে দলিয়া পদতলে । 
    হেথা স্নেহপ্রেম অতি ক্ষীন বৃন্তে থাকে  
    পলকে খসিয়া পড়ে স্বর্থের পরশে । 
    তুমিও  জননী  যদি খড়্গ উঠাইলে  
    মেলিলে রসনা  তবে সব অন্ধকার 
    
    
    

    
    
    

  

