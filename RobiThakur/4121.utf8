

  
    সংযোজন- ১৯
                
    
    








  
  

        

      রবীন্দ্র রচনাবলী (://.-..)
    
 -->
    
    সংযোজন- ১৯
    
    
    সংযোজন



অস্ফুট মঞ্জরি কুঞ্জবনে 
সংগীতশূন্য বিষণ্ন মনে 
সঙ্গীরিক্ত বধূ দুঃখরাতি 

পোহাইল নির্জনে শয়ন পাতি । 

সুন্দর হে , সুন্দর হে , 

বরমাল্যখানি তারি আনো বহে 


তুমি আনো বহে। 

অবগুণ্ঠনছায়া ঘুচায়ে দিয়ে 
হেরো লজ্জিত স্মিতমুখ শুভ আলোকে ॥ 

২০ । ৯ । ৩৪ 

&;
৬

দূরের বন্ধু সুরের দূতীরে 

পাঠালো তোমার ঘরে । 

মিলনবীণা যে হৃদয়ের মাঝে 

বাজে তব অগোচরে । 

মনের কথাটি গোপনে গোপনে 
বাতাসে বাতাসে ভেসে আসে মনে , 


বনে উপবনে , 

বকুলশাখার চঞ্চলতায় 


মর্মরে মর্মরে । 

পুষ্পমালার পরশপুলক 

পেয়েছ বক্ষতলে । 

রাখো তুমি তারে সিক্ত করিয়া 

সুখের অশ্রুজলে । 

ধরো সাহানাতে মিলনের পালা , 
সাজাও যতনে বরণের ডালা , 


মালতীর মালা , 

অঞ্চলে ঢেকে কনকপ্রদীপ 

আনো তার পথ-'পরে ॥ 


২১ । ৯ । ৩৪ 


    
    

    
    
    

  

