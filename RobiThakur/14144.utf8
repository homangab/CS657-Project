

  
    বীথিকা  মিলনযাত্রা ৩
                
    
    








  
  

        

      রবীন্দ্র রচনাবলী (:)
    
 
    
    বীথিকা  মিলনযাত্রা ৩
    
    
    বীথিকা


চুরি করে খাতা খুলে 

পেন্সিলের দাগ দিয়ে লজ্জা দিত বানানের ভুলে । 

গৃহিণী হাসিত দেখি দুজনের এ ছেলেমানুষি— 

কভু রাগ  কভু খুশি  

কভু ঘোর অভিমানে পরস্পর এড়াইয়া চলা  

দীর্ঘকাল বন্ধ কথা বলা । 
 

বহুদিন গেল তার পর । 

প্রমির বয়স আজ আঠারো বছর । 


হেনকালে একদা প্রভাতে 

গৃহিণীর হাতে 

চুপি চুপি ভৃত্য দিল আনি 

রঙিন কাগজে লেখা পত্র একখানি । 

অনুকূলে লিখেছিল প্রমিতারে 

বিবাহপ্রস্তাব করি তারে । 

বলেছিলে  ‘ মায়ের সম্মতি 

অসম্ভব অতি । 

জাতের অমিল নিয়ে এ সংসারে 

ঠেকিবে আচারে । 

কথা যদি দাও  প্রমি  চুপি চুপি তবে 


মোদের মিলন হবে 

আইনের বলে । ' 
 

দুর্বিষহ ক্রোধানলে 

জয়লক্ষ্মী তীব্র উঠে দহি । 

দেওয়ানকে দিল কহি  

‘ এ মুহূর্তে প্রমিতারে 


দূর করি দাও একেবারে । ' 
 

ছুটিয়া মাতারে এসে বলে অনুকূল  

‘ করিয়ো না ভুল  

অপরাধ নাই প্রমিতার  



    
    

    
    
    

  

