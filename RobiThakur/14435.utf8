

  
    শেষ সপ্তক   নয়২
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   নয়২
    
    
    শেষ সপ্তক

কে ধরতে পারে তাকে ? 
জীবনভূমির এক প্রান্ত দৃঢ় হয়েছে 

কর্মবৈচিত্র্যের বন্ধুরতায়  
 আর  এক প্রান্তে
অচরিতার্থ সাধনা 
 বাষ্প হয়ে মেঘায়িত হল শূন্যে  
 মরীচিকা হয়ে আঁকছে ছবি । 
 
 
 এই ব্যক্তিজগৎ
মানবলোকে দেখা দিল 
 জন্মমৃত্যুর
সংকীর্ণ সংগমস্থলে । 
তার আলোকহীন প্রদেশে 
 বৃহৎ অগোচরতায় পুঞ্জিত
আছে 
 আত্মবিস্মৃত শক্তি  
 মূল্য পায় নি এমন মহিমা
 
 অনঙ্কুরিত সফলতার বীজ মাটির তলায় । 
সেখানে আছে ভীরুর লজ্জা  
 প্রচ্ছন্ন আত্মাবমাননা  
 অখ্যাত ইতিহাস  
 আছে আত্মাভিমানের 
 ছদ্মবেশের বহু উপকরণ  
সেখানে নিগূঢ় নিবিড় কালিমা 
 অপেক্ষা করছে মৃত্যুর হাতের মার্জনা । 

এই অপরিণত অপ্রকাশিত আমি  

এ কার জন্যে  এ কিসের জন্যে ? 
যা নিয়ে এল কত সূচনা  কত ব্যঞ্জনা  
বহু বেদনায় বাঁধা হতে চলল যার ভাষা  
 পৌঁছল না যা
বাণীতে  
 তার ধ্বংস হবে অকস্মাৎ নিরর্থকতার অতলে  
সইবে না সৃষ্টির এই ছেলেমানুষি । 
 
অপ্রকাশের পর্দা টেনেই কাজ করেন গুণী  
 ফুল থাকে কুঁড়ির
অবগুণ্ঠনে  



    
    

    
    
    

  

