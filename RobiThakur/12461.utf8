

  
    পূরবী কৃতজ্ঞ ২
                
    
    








  
  

        

      রবীন্দ্র রচনাবলী (:)
    
 
    
    পূরবী কৃতজ্ঞ ২
    
    
    পূরবী

তবু জানি একদিন তুমি মোরে নিয়েছিলে ডাকি
হৃদিমাঝে আমি তাই আমার ভাগ্যরে ক্ষমা করি—
যত দুঃখে যত শোকে দিন মোর দিয়েছে সে ভরি
সব ভুলে গিয়ে। পিপাসার জলপাত্র নিয়েছে সে
মুখ হতে কতবার ছলনা করেছে হেসে হেসে
ভেঙেছে বিশ্বাস অকস্মাৎ ডুবায়েছে ভরা তরী
তীরের সম্মুখে নিয়ে এসে— সব তার ক্ষমা করি।
আজ তুমি আর নাই দূর হতে গেছ তুমি দূরে
বিধুর হয়েছে সন্ধ্যা মুছেযাওয়া তোমার সিন্দূরে
সঙ্গীহীন এ জীবন শূন্যঘরে হয়েছে শ্রীহীন
সব মানি— সব চেয়ে মানি তুমি ছিলে একদিন।




    
    

    
    
    

  

