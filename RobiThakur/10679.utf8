

  
    খেয়া  ফুল ফোটানো১
                
    
    








  
  

        

      রবীন্দ্র রচনাবলী (:)
    
 
    
    খেয়া  ফুল ফোটানো১
    
    
    ফুল ফোটানো


তোরা কেউ  পারবি নে গো  


পারবি নে ফুল ফোটাতে । 
যতই বলিস  যতই করিস  
যতই তারে তুলে ধরিস  
ব্যগ্র হয়ে রজনীদিন 

আঘাত করিস বোঁটাতে— 
তোরা কেউ পারবি নে গো  

পারবি নে ফুল ফোটাতে । 
 
দৃষ্টি দিয়ে বারে বারে 
ম্লান করতে পারিস তারে  
ছিঁড়তে পারিস দলগুলি তার  

ধুলায় পারিস লোটাতে— 
তোদের বিষম গণ্ডগোলে 
যদিই  বা সে মুখটি খোলে  
ধরবে না রঙ  পারবে না তার 

গন্ধটুকু ছোটাতে । 
তোরা কেউ পারবি নে গো  

পারবি নে ফুল ফোটাতে । 
 
যে পারে সে আপনি পারে  

পারে সে ফুল ফোটাতে । 
সে শুধু চায় নয়ন মেলে 
দুটি চোখের কিরণ ফেলে  
অমনি যেন পূর্ণপ্রাণের 

মন্ত্র লাগে বোঁটাতে । 
যে পারে সে আপনি পারে  

পারে সে ফুল ফোটাতে । 
 
নিশ্বাসে তার নিমেষেতে 


    
    

    
    
    

  

