

  
    কাহিনী  লক্ষ্মীর পরীক্ষা  প্রথম দৃশ্য ৫৫
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  প্রথম দৃশ্য ৫৫
    
    
    কাহিনী



নিয়ে গেল কত শীতের বস্ত্র । 

চতুর্থী । বুড়ি মাগী তার শীত কি এতই ? 


কাঁথা হলে চলে  নিয়ে গেল লুই । 
আছে সেটা শেষে চোরের ভাগ্যে — 
এ যে বাড়াবাড়ি । 

প্রথমা । সে কথা যাগ্‌ গে । 
চতুর্থী । না না  তাই বলি হওনাকো দাতা — 


তা বলে খাবে কি বুদ্ধির মাথা ? 
যত রাজ্যের দুঃখী কাঙাল 
যত উড়ে মেড়ো খোট্টা বাঙাল 
কানা খোঁড়া নুলো যে আসে মরতে 
বাচবিচার কি হবে না করতে ? 

তৃতীয়া । দেখ্‌না ভাই  সে গোপালের মাকে 


দু টাকা দিলেই খেয়ে প'রে থাকে  
পাঁচ টাকা তার মাসে বরাদ্দ — 
এ যে মিছিমিছি টাকার শ্রাদ্ধ । 

চতুর্থী । আসল কথা কি  ভালো নয় থাকা 


মেয়েমান্‌ষের এতগুলো টাকা 

তৃতীয়া । কত লোকে কত করে যে রটনা — 
প্রথমা । সেগুলো তো সব মিথ্যে ঘটনা । 
চতুর্থী । সত্যি মিথ্যে দেব্‌তা জানে — 


রটেছে তো কথা পাঁচের কানে  
সেটা যে ভালো না । 

প্রথমা । যা বলিস ভাই  


এমন মানুষ ভূভারতে নাই । 
ছোটোবড়োবোধ নাইকো মনে  
মিষ্টি কথাটি সবার সনে । 

ক্ষীরো । টাকা যদি পাই বাক্‌স ভরে 


আমার গলাও গলাবে তোরে । 
‘ বাপু ' বললেই মিলবে স্বর্গ  
‘ বাছা ' বললেই বলবি ‘ ধর্ গো ' । 
মনে ঠিক জেনো আসল মিষ্টি — 




    
    

    
    
    

  

