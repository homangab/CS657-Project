

  
    ক্ষণিকা  বিরহ ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  বিরহ ১
    
    
    ক্ষণিকা 

তখন পথে লোক ছিল না  

ক্লান্ত কাতর গ্রাম । 
 
ঘরে ঘরে দুয়ার দেওয়া  

আমি ছিলেম জেগে— 
আবাঁধা চুল উড়তে ছিল 

উদাস হাওয়া লেগে । 
তটতরুর ছায়ার তলে 
ঢেউ ছিল না নদীর জলে  
তপ্ত আকাশ এলিয়ে ছিল 

শুভ্র অলস মেঘে । 

ঘরে ঘরে দুয়ার দেওয়া  

আমি ছিলেম জেগে । 
 
তুমি যখন চলে গেলে 

তখন দুই  পহর  
শুষ্ক পথে দগ্ধ মাঠে 

রৌদ্র খরতর । 
নিবিড়  ছায়া বটের শাখে 
কপোত দুটি কেবল ডাকে 
একলা আমি বাতায়নে— 

শূন্য শয়ন  ঘর । 

তুমি যখন গেলে তখন 

বেলা দুই  পহর । 
    
    

    
    
    

  

