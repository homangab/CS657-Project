

  
    কালমৃগয়া দ্বিতীয় দৃশ্য ৪
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া দ্বিতীয় দৃশ্য ৪
    
    
    কালমৃগয়া

সকলে। এসো সবে এসো সখি
মোরা হেথা বসে থাকি।
প্রথম।      আকাশের পানে চেয়ে
জলদের খেলা দেখি
সকলে।     আঁখি’পরে তারাগুলি
একে একে উঠিবে ফুটিয়া।

রাগিণী মিশ্র কেদারা– একতালা

সকলে। ফুলে ফুলে ঢ’লে ঢ’লে বহে কিবা মৃদু বায়
তটিনী হিল্লোল তুলে কল্লোলে চলিয়া যায়
               পিক কিবা কুঞ্জে কুঞ্জে কুহূ কুহূ কুহূ গায়
               কি জানি কিসেরি লাগি প্রাণ করে হায় হায়

ছায়ানট– আধ্বা
প্রথম।       নেহার’লো সহচরি
কানন আঁধার করি
ওই দেখ বিভাবরী আসিছে।
দ্বিতীয়।দিগন্ত ছাইয়া
শ্যাম মেঘরাশি থরে থরে ভাসিছে।
তৃতীয়।আয় সখি এই বেলা
মাধবী মালতী বেলা
রাশি রাশি ফুটাইয়ে কানন করি আলা।
চতুর্থ।  ওই দেখ নলিনী উথলিত সরসে।
অফুটমুকুলমুখী মৃদু মৃদু হাসিছে।
সকলে। আসিবে ঋষিকুমার কুসুমচয়নে
ফুটায়ে রাখিয়া দিব তারি তরে সযতনে।
             নিচু নিচু শাখাতে ফোটে যেন ফুলগুলি
             কচি হাত বাড়াইয়ে পায় যেন কাছে

    
    

    
    
    

  

