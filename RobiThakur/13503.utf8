

  
    সেঁজুতি   সন্ধ্যা১
                
    
    








  
  

        

      রবীন্দ্র রচনাবলী (:)
    
 
    
    সেঁজুতি   সন্ধ্যা১
    
    
    সন্ধ্যা

চলেছিল সারাপ্রহর 

আমায় নিয়ে দূরে 

যাত্রীবোঝাই দিনের নৌকো 

অনেক ঘাটে ঘুরে । 

দূর কেবলই বেড়ে ওঠে 

সামনে যতই চাই  

অন্ত যে তার নাই  

দূর ছড়িয়ে রইল দিকে দিকে  
আকাশ থেকে দূর চেয়ে রয় নির্নিমিখে । 


দিনের রৌদ্রে বাজতে থাকে 

যাত্রাপথের সুর  
অনেক দূরযে অনেক অনেক দূর । 

ওগো সন্ধ্যা শেষপ্রহরের নেয়ে  

ভাসাও খেয়া ভাঁটার গঙ্গা বেয়ে । 

  পৌঁছিয়ে
দাও কূলে 

যেথায় আছ অতিকাছের 


দুয়ারখানি খুলে । 
ওইযে তোমার সন্ধ্যাতারা 

মনকে ছুঁয়ে আছে  
ছায়ায় ঢাকা আম্‌লকীবন 

এগিয়ে এল কাছে । 
 
 
দিনের আলো সবার আলো 

লাগিয়েছিল ধাঁদা — 
অনেক সেথায় নিবিড় হয়ে 

দিল অনেক বাধা । 
নানানকিছু ছুঁয়ে ছুঁয়ে 

হারানো আর পাওয়ায় 


নানান দিকে ধাওয়ায় । 


    
    

    
    
    

  

