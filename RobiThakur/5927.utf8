

  
    ফাল্গুনী চতুর্থ দৃশ্যের গীতিভূমিকা ৩৮
                
    
    








  
  

        

      রবীন্দ্র রচনাবলী (:)
    
 
    
    ফাল্গুনী চতুর্থ দৃশ্যের গীতিভূমিকা ৩৮
    
    
    ফাল্গুনী



        তুমি কে গো । — কামিনী ফুল 
      
      তোমরা কে বা । — আমার নবীন পাতা গো 
      
        শালের বনে ভারে ভারে ॥ 

    ২
  নূতন আশার গান          
              


      
        এই কথাটাই ছিলেম ভুলে — 
        
          মিলব আবার সবার সাথে 
          
            ফাল্গুনের এই ফুলে ফুলে । 
          
          অশোক বনে আমার হিয়া 
          নূতন পাতায় উঠবে জিয়া  
          বুকের মাতন টুটবে বাঁধন 
          
            যৌবনেরি কূলে কূলে । 
            ফাল্গুনের এই ফুলে ফুলে । 
          
        
         
        বাঁশিতে গান উঠবে পুরে 
        
          নবীন রবির বাণীভরা 
          
            আকাশবীণার সোনার সুরে । 
          
          আমার মনের সকল কোণে 
          ভরবে গগন আলোকধনে  
          কান্নাহাসির বন্যারই নীর 
          
            উঠবে আবার দুলে দুলে 
            ফাল্গুনের এই ফুলে ফুলে ॥ 
          
        
      



৩
বোঝাপড়ার গান


          এবার তো যৌবনের কাছে 
          
            মেনেছ  হার মেনেছ ? 
            
              মেনেছি । 
            
          
          আপন মাঝে নূতনকে আজ জেনেছ ? 
         

    
    

    
    
    

  

