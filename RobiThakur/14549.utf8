

  
    শেষ সপ্তক   আটাশ১
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   আটাশ১
    
    
    আটাশ

তুমি প্রভাতের শুকতারা 
 আপন পরিচয় পালটিয়ে দিয়ে 

কখনো বা তুমি দেখা দাও 

গোধূলির দেহলিতে  

এই কথা বলে জ্যোতিষী । 
 সূর্যাস্তবেলায় মিলনের দিগন্তে 


রক্ত  অবগুণ্ঠনের নিচে 

শুভদৃষ্টির প্রদীপ তোমার জ্বাল 

শাহানার সুরে । 
 সকালবেলায় বিরহের আকাশে 

শূন্য বাসরঘরের খোলা দ্বারে 

ভৈরবীর তানে লাগাও 

বৈরাগ্যের মূর্ছনা । 
 

 সুপ্তিসমুদ্রের এপারে ওপারে  

চিরজীবন  

সুখদুঃখের আলোয় অন্ধকারে 

মনের মধ্যে দিয়েছ 

আলোকবিন্দুর স্বাক্ষর । 

যখন নিভৃতপুলকে রোমাঞ্চ লেগেছে মনে 


গোপনে রেখেছ তার ’পরে 

সুরলোকের সম্মতি  

ইন্দ্রাণীর মালার একটি পাপড়ি  

তোমাকে এমনি করেই জেনেছি 

আমাদের সকালসন্ধ্যার সোহাগিনী । 
 
 পণ্ডিত তোমাকে বলে
শুক্রগ্রহ  
 বলে  আপন সুদীর্ঘ
কক্ষে 

তুমি বৃহৎ  তুমি বেগবান  

তুমি মহিমান্বিত  


    
    

    
    
    

  

