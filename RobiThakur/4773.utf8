

  
    কালের যাত্রা- রথের রশি, ১২
                
    
    








  
  

        

      রবীন্দ্র রচনাবলী (://.-..)
    
 -->
    
    কালের যাত্রা- রথের রশি, ১২
    
    
    কালের যাত্রা

আর তারা আশাই বা করে কিসের । 

দ্বিতীয় ধনিক 
তারা জানে , আজকাল চলছে যা-কিছু 
সব ধনপতির হাতেই চলছে । 

প্রথম সৈনিক 
সত্যি নাকি! এখনি দেখিয়ে দিতে পারি , তলোয়ার চলে আমাদেরই হাতে । 
তৃতীয় ধনিক 
তোমাদের হাতখানাকে চালাচ্ছে কে । 
প্রথম সৈনিক 
চুপ , দুর্বিনীত! 
দ্বিতীয় ধনিক 
চুপ করব আমরা বটে । 
আজ আমাদেরই আওয়াজ ঘুরপাক খেয়ে বেড়াচ্ছে জলে সথলে আকাশে । 

প্রথম সৈনিক 
মনে ভাবছ , আমাদের শতঘ্নী ভুলেছে তার বজ্রনাদ । 

দ্বিতীয় ধনিক 
ভুললে চলবে কেন । তাকে যে আমাদেরই হুকুম 
ঘোষণা করতে হয় এক হাট থেকে আর-এক হাটে সমুদ্রের ঘাটে ঘাটে । 

প্রথম নাগরিক 
ওদের সঙ্গে পারবে না তর্কে । 
প্রথম সৈনিক 
কী বলো , পারব না! 
সবচেয়ে বড়ো তর্কটা ঝন্‌ঝন্‌ করছে খাপের মধ্যে । 

প্রথম নাগরিক 
তোমাদের তলোয়ারগুলোর কোনোটা খায় ওদের নিমক , 
কোনোটা খেয়ে বসেছে ওদের ঘুষ । 
প্রথম ধনিক 
শুনলেম , নর্মদাতীরের বাবাজিকে আনা হয়েছিল 
দড়িতে হাত লাগাবার জন্যে । জান খবর ? 

দ্বিতীয় ধনিক 
জানি বৈকি । 
রাজার চর পৌঁছল গুহায় , 



    
    

    
    
    

  

