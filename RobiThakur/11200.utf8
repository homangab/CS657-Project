

  
    কথা  শেষ শিক্ষা২
                
    
    








  
  

        

      রবীন্দ্র রচনাবলী (:)
    
 
    
    কথা  শেষ শিক্ষা২
    
    
    কথা

পুত্র ছিল পাঠানের বয়স নবীন  
গোবিন্দ লইল তারে ডাকি । রাত্রিদিন 
পালিতে লাগিল তারে সন্তানের মতো 
চোখে চোখে । শাস্ত্র আর শস্ত্রবিদ্যা যত 
আপনি শিখালো তারে । ছেলেটির সাথে 
বৃদ্ধ সেই বীর গুরু সন্ধ্যায় প্রভাতে 
খেলিত ছেলের মতো । ভক্তগণ দেখি 
গুরুরে কহিল আসি  ‘ একি প্রভু  একি  
আমাদের শঙ্কা লাগে । ব্যাঘ্রশাবকেরে 
যত যত্ন কর  তার স্বভাব কি ফেরে ? 
যখন সে বড়ো হবে তখন নখর  
গুরুদেব  মনে রেখো হবে সে প্রখর ।' 
গুরু কহে  ‘ তাই চাই  বাঘের বাচ্ছারে 
বাঘ না করিনু যদি কী শিখানু তারে ? ' 
 
 
বালক যুবক হল গোবিন্দের হাতে 
দেখিতে দেখিতে । ছায়া  হেন ফিরে সাথে  
পুত্র  হেন করে তাঁর সেবা । ভালোবাসে 
প্রাণের মতন — সদা জেগে থাকে পাশে 
ডান হস্ত যেন । যুদ্ধে হয়ে গেছে গত 
শিখগুরু গোবিন্দের পুত্র ছিল যত — 
আজি তাঁর প্রৌঢ়কালে পাঠানতনয় 
জুড়িয়া বসিল আসি শূন্য সে হৃদয় 
গুরুজির । বাজে  পোড়া বটের কোটরে 
বাহির হইতে বীজ পড়ি বায়ুভরে 
বৃক্ষ হয়ে বেড়ে বেড়ে কবে ওঠে ঠেলি  
বৃদ্ধ বটে ঢেকে ফেলে ডালপালা মেলি । 
 
 
একদা পাঠান কহে নমি গুরু  পায়  
‘ শিক্ষা মোর সারা হল চরণকৃপায়  


    
    

    
    
    

  

