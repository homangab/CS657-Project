

  
    অনূদিত কবিতা - সম্মিলন, ২
                
    
    








  
  

        

      রবীন্দ্র রচনাবলী (://.-..)
    
 -->
    
    অনূদিত কবিতা - সম্মিলন, ২
    
    
    অনূদিত কবিতা
এমন মধুর স্বরে গাহিয়া উঠিবে 
আর আমাদের মুখে কথা ফুটিবে না । 
মনের সে ভাবগুলি কথায় মরিয়া 
আমাদের চোখে চোখে বাঁচিয়া উঠিবে! 
চোখের সে কথাগুলি বাক্যহীন মনে 
ঢালিবে অজস্র স্রোতে নীরব সংগীত , 
মিলিবেক চৌদিকের নীরবতা সনে । 
মিশিবেক আমাদের নিশ্বাসে নিশ্বাসে । 
আমাদের দুই হৃদি নাচিতে থাকিবে , 
শোণিত বহিবে বেগে দোঁহার শিরায় । 
মোদের অধর দুটি কথা ভুলি গিয়া 
ক ' বে শুধু উচছ্বসিত চুম্বনের ভাষা । 
দুজনে দুজন আর রব না আমরা , 
এক হয়ে যাব মোরা দুইটি শরীরে । 
দুইটি শরীর ? আহা তাও কেন হল ? 
যেমন দুইটি উল্কা জ্বলন্ত শরীর , 
ক্রমশ দেহের শিখা করিয়া বিস্তার 
স্পর্শ করে , মিশে যায় , এক দেহ ধরে , 
চিরকাল জ্বলে তবু ভস্ম নাহি হয় , 
দুজনেরে গ্রাস করি দোঁহে বেঁচে থাকে ; 
মোদের যমক-হৃদে একই বাসনা , 
দণ্ডে দণ্ডে পলে পলে বাড়িয়া বাড়িয়া , 
তেমনি মিলিয়া যাবে অনন্ত মিলন । 
এক আশা রবে শুধু দুইটি ইচছার 
এই ইচছা রবে শুধু দুইটি হৃদয়ে , 
একই জীবন আর একই মরণ , 
একই স্বরগ আর একই নরক , 
এক অমরতা কিংবা একই নির্বাণ , 
হায় হায় এ কী হল এ কী হল মোর! 
আমার হৃদয় চায় উধাও উড়িয়া 
প্রেমের সুদূর রাজ্যে করিতে ভ্রমণ , 
কিন্তু গুরুভার এই মরতের ভাষা 


    
    

    
    
    

  

