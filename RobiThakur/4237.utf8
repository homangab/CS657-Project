

  
    নৃত্যনাট্য চিত্রাঙ্গদা ৪ ১৮
                
    
    








  
  

        

      রবীন্দ্র রচনাবলী (:)
    
 
    
    নৃত্যনাট্য চিত্রাঙ্গদা ৪ ১৮
    
    
    নৃত্যনাট্য চিত্রাঙ্গদা

  
    ফল ধরে সেই । 
  
  হর্ষঅচেতন বর্ষ 
  
    রেখে যাক মন্ত্রস্পর্শ 
    
      নবতরছন্দস্পন্দন । 
    
  


[ প্রস্থান 
অর্জুন ও চিত্রাঙ্গদা 
কেটেছে একেলা বিরহের বেলা 

  আকাশকুসুমচয়নে । 

সব পথ এসে মিলে গেল শেষে 

  তোমার দুখানি নয়নে । 

দেখিতে দেখিতে নূতন আলোকে 
কি দিল রচিয়া ধ্যানের পুলকে 
নূতন ভুবন নূতন দ্যুলোকে 

  মোদের মিলিত নয়নে । 

বাহিরআকাশে মেঘ ঘিরে আসে  

  এল সব তারা ঢাকিতে । 

হারানো সে আলো আসন বিছালো 

  শুধু দুজনের আঁখিতে । 

ভাষাহারা মম বিজন রোদনা 
প্রকাশের লাগি করেছে সাধনা  
চিরজীবনেরি বাণীর বেদনা 

  মিটিল দোঁহার নয়নে ॥ 


[ প্রস্থান 
অর্জুনের প্রবেশ
অর্জুন। কেন রে ক্লান্তি আসে আবেশভার বহিয়া 
দেহ মন প্রাণ দিবানিশি জীর্ণ অবসাদে । 

  ছিন্ন করো এখনি বীর্যবিলোপী এ কুহেলিকা  
  এই কর্মহারা কারাগারে রয়েছ কোন্‌ পরমাদে । 



গ্রামবাসীগণের প্রবেশ

গ্রামবাসীগণ। হো এল এল এল রে দস্যুর দল


    
    

    
    
    

  

