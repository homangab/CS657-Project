

  
    প্রভাতসংগীত পুনর্মিলন ৫
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত পুনর্মিলন ৫
    
    
    প্রভাতসংগীত

ও কে হোথা গান গায় প্রাণ কেড়ে নিয়ে যায়

ও কী শুনি অমিয়বচন।


তাই আজি শুধাই তোমারে
 কেন এ
আনন্দ চারিধারে
বুঝেছি গো বুঝেছি গো এতদিন পরে বুঝি
 ফিরে পেলে
হারানো সন্তান।
তাই বুঝি দুই হাতে জড়ায়ে লয়েছ বুকে

তাই বুঝি গাহিতেছ গান।
ভালোবাসা খুঁজিবারে গেছিনু অরণ্যমাঝে

হৃদয়ে হইনু পথহারা

বরষিনু অশ্রুবারিধারা।
ভ্রমিলাম দূরে দূরেকে জানিত বল্‌ দেখি

হেথা এত ভালোবাসা আছে।
যে দিকেই চেয়ে দেখি সেইদিকে ভালোবাসা

ভাসিতেছে নয়নের কাছে।
মা আমার আজ আমি কত শত দিন পরে

যখনি রে দাঁড়ানু সম্মুখে
অমনি চুমিলি মুখ কিছু নাই অভিমান

অমনি লইলি তুলে বুকে।
ছাড়িব না তোর কোল রব হেথা অবিরাম

তোর কাছে শিখিব রে স্নেহ
সবারে বাসিব ভালোকেহ না নিরাশ হবে

মোরে ভালো বাসিবে যে কেহ।


    
    

    
    
    

  

