

  
    নৈবেদ্য - ৮৮
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৮৮
    
    
    ৮৮

এ কথা মানিব আমি , এক হতে দুই 
কেমনে যে হতে পারে জানি না কিছুই । 
কেমনে যে কিছু হয় , কেহ হয় কেহ , 
কিছু থাকে কোনোরূপে , কারে বলে দেহ , 
কারে বলে আত্মা মন , বুঝিতে না পেরে 
চিরকাল নিরখিব বিশ্বজগতেরে 
নিস্তব্ধ নির্বাক্‌ চিত্তে । 
&; 
&;&;&;&;&;&;&;&;&;&;&;&;&;&;&;&;বাহিরে যাহার 
কিছুতে নারিব যেতে আদি অন্ত তার , 
অর্থ তার , তত্ত্ব তার , বুঝিব কেমনে 
নিমেষের তরে ? এই শুধু জানি মনে 
সুন্দর সে , মহান্ সে , মহাভয়ংকর , 
বিচিত্র সে , অজ্ঞেয় সে , মম মনোহর । 
&; 
&; 
ইহা জানি , কিছুই না জানিয়া অজ্ঞাতে 
নিখিলের চিত্তস্রোত ধাইছে তোমাতে । 


    
    

    
    
    

  

