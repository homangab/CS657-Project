

  
     পেটে ও পিঠে - তৃতীয় দৃশ্য , ৪
                
    
    








  
  

        

      রবীন্দ্র রচনাবলী (://.-..)
    
 -->
    
     পেটে ও পিঠে - তৃতীয় দৃশ্য , ৪
    
    
    পেটে ও পিঠে

তোমাদের বয়েসে আমরা খেতুম হাঁসের মতো । সবগুলি খেতে হবে তা বলছি । 
তিনকড়ি । যে আজ্ঞে । 
দিদিমার প্রবেশ 
দিদিমা । ( ভুতুর মা'র প্রতি অন্তরালে) ও বউ , পিঠে তো সব ফুরিয়ে গেছে , আর একখানাও বাকি নেই । 
ভুতুর মা । কী হবে! 
দিদিমা । কী আর হবে ? 
তিনকড়ির পাশে গিয়া পরিহাস করিয়া পিঠে এক কিল মারিয়া 
পিঠে আর খাবে! 
তিনকড়ি । আজ্ঞে না। 
দিদিমা । সে কী কথা! আর দুটো খাও । 
আরো দুটো কিল 
তিনকড়ি । ( গাত্রোত্থান করিয়া) আজ্ঞে না । আর আবশ্যক নেই । 


তৃতীয় দৃশ্য
পরদিন তিনকড়ি শয্যাগত। পাশে বনমালী 

তিনকড়ি । ( ক্ষীণকন্ঠে) ভুতুবাবু , তোমার বাবা কোথায় হে ? 
বনমালী । বদ্যি ডাকতে গেছে । 
তিনকড়ি । ( কাতর স্বরে) আর বদ্যি ডেকে কী হবে! ওষুধ খাব যে তার জায়গা কোথায় ? 
বনমালী । তোমার পেটে কী হয়েছে তিনকড়িদা ? 
তিনকড়ি । যাই হোক গে , কাল তোমাকে যা শিখিয়েছিলুম মনে আছে কি ? 
বনমালী । আছে । 
তিনকড়ি । কী বলো দেখি । 
বনমালী । পেটে খেলে পিঠে সয় । 
তিনকড়ি । আজ আর-একটা শেখাব । কথাটা মনে রেখো — ‘ পিঠে খেলে পেটে সয় না ' । 


    
    

    
    
    

  

