

  
    আরোগ্য - ৭
                
    
    








  
  

        

      রবীন্দ্র রচনাবলী (://.-..)
    
 -->
    
    আরোগ্য - ৭
    
    
    ৭

হিংস্র রাত্রি আসে চুপে চুপে , 
গতবল শরীরের শিথিল অর্গল ভেঙে দিয়ে 
অন্তরে প্রবেশ করে , 
হরণ করিতে থাকে জীবনের গৌরবের রূপ 
কালিমার আক্রমণে হার মানে মন । 
এ পরাভবের লজ্জা এ অবসাদের অপমান 
যখন ঘনিয়ে ওঠে সহসা দিগন্তে দেখা দেয় 
দিনের পতাকাখানি স্বর্ণকিরণের রেখা-আঁকা ; 
আকাশের যেন কোন্‌ দূর কেন্দ্র হতে 
উঠে ধ্বনি ‘ মিথ্যা মিথ্যা ' বলি । 
প্রভাতের প্রসন্ন আলোকে 
দুঃখবিজয়ীর মূর্তি দেখি আপনার 
জীর্ণদেহদুর্গের শিখরে । 


    
    

    
    
    

  

