

  
    অনুবাদ কবিতা  বলো গো বালা  আমারি তুমি  ১
                
    
    








  
  

        

      রবীন্দ্র রচনাবলী (:)
    
 
    
    অনুবাদ কবিতা  বলো গো বালা  আমারি তুমি  ১
    
    
    বলো গো বালা  আমারি তুমি 
পিলু

বলো গো বালা  আমারি তুমি 

হইবে চিরকাল 
অনিয়া দিব চরণতলে 
যাকিছু আছে সাগরজলে 
পৃথিবী ‘ পরে আকাশতলে 

অমূল মণি জাল 
শুনি আশার মোহনরব 
যাকিছু ভালো লাগিবে তব 
আনিয়া দিব  হও গো  যদি 

আমারি চিরকাল 
যেথায় মোরা বেড়াব দুটি  
কুসুমগুলি উঠিবে ফুটি  
নদীর জলে শুনিতে পাব 

দেবতাদের বাণী । 
তারকাগুলি দেখাবে যেন 
প্রেমিকদেরি জগতহেন  
মধুর এক স্বপন সম 

দেখাবে ধরাখানি 
আকাশভেদী শিখর হতে 
পতনশীল নিঝরস্রোতে 
নাহিয়া যথা কাননভূমি 

হরিতবাসে সাজে  
চিরপ্রবাহী সুখের ধারে 
দোঁহার হৃদি হাসিবে হারে — 
যেই সুখের মূল লুকানো 

কলপনার মাঝে 
প্রেম দেবের কুহক জালে 
হৃদয়ে যার অমৃত ঢালে  
সেই সে জনে করেন প্রেম 

    
    

    
    
    

  

