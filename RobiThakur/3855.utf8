

  
    যোগাযোগ দ্বিতীয় অঙ্কতৃতীয় দৃশ্য ২৩
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্কতৃতীয় দৃশ্য ২৩
    
    
    যোগাযোগ

হাবলুকে ধরে মধুসূদনের প্রবেশ
মোতির মার অন্তরালে পলায়ন 

মধুসূদন । এই দেখো বড়োবউ  তোমার ঘর থেকে চুরি করে নিয়ে পালাচ্ছিল । বদমায়েস ছেলে তোমরা যদি এরকম অসাবধান থাক তা হলে ওর স্বভাব যে মাটি হয়ে যাবে । এ রুমালটাও তো তোমার বলেই মনে হচ্ছে । 
কুমুদিনী । হাঁ  আমার । 
মধুসূদন । এটাও বুঝি সরিয়েছে ? 
কুমুদিনী । ওর ' পরে অন্যায় কোরো না  আমি ওকে দিয়েছি । 
মধুসূদন । তুমি তো দানসত্র খুলে বসেছ  ফাঁকি আমারই বেলায় ? এ রুমাল রইল আমারই । ওটা দিয়েই যদি ফেলবে ওটা আমিই নিলুম । মনে থাকবে কিছু পেয়েছি তোমার কাছ থেকে । কিন্তু কাগজচাপাটা ? এটা তো চুরি বটে ? 
কুমুদিনী । না  ও চুরি করে নি । 
মধুসূদন । আচ্ছা বেশ  তা হলে সরিয়ে নিয়েছিল । 
কুমুদিনী । না  আমিই ওকে দিয়েছি । 
মধুসূদন । এমনি করে ওর মাথা খেতে বসেছ বুছি । ওর লোভ বাড়িয়ে দিচ্ছ কেবল ? একটা কথা মনে রেখো  আমার হুকুম ছাড়া জিনিসপত্র কাউকে দেওয়া চলবে না । আমি এলোমেলো কিছুই ভালোবাসি নে । 
কুমুদিনী । তুমি নাও নি আমার নীলার আংটি ? 
মধুসূদন । হাঁ  নিয়েছি । 
কুমুদিনী । তাতেও তোমার ওই কাঁচের গোলাটার দাম শোধ হল না ? 
মধুসূদন । কিন্তু আমি তো বলেইছিলুম ওটা তুমি রাখতে পারবে না । 
কুমুদিনী । তোমার জিনিস তুমি রাখতে পারবে — আর আমার জিনিস আমি রাখতে পারব না ? 
মধুসূদন । এ বাড়িতে তোমার স্বতন্ত্র জিনিস বলে কিছু নেই । 
কুমুদিনী । কিছু নেই ? তবে রইল তোমার এ ঘর পড়ে । 
মধুসূদন । শোনো  শোনো । তোমার হাতে ওই কাগজে মোড়া কী আছে ? 
কুমুদিনী । জানি নে । 
মধুসূদন । জান না ? তার মানে কী ? 
কুমুদিনী । তার মানে আমি জানি নে । 
মধুসূদন । আমাকে দাও  আমি দেখি । 
কুমুদিনী । ও আমার গোপন জিনিস  দেখাতে পারব না । 
মধুসূদন । কী আস্পর্ধা তো কম নয় 
 
জোর করে কেড়ে নিতে চারি দিকে এলাচদানা ছড়িয়ে পড়ল 
 


    
    

    
    
    

  

