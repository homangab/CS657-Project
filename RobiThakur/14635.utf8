

  
    শেষ সপ্তক   তেতাল্লিশ৫
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   তেতাল্লিশ৫
    
    
    শেষ সপ্তক



একে একে তাতে চড়িয়ে দিল 

তার পর নতুন তার । 

সেদিন পঁচিশে বৈশাখ 

আমাকে আনল ডেকে 

বন্ধুর পথ দিয়ে 

তরঙ্গমন্দ্রিত জনসমুদ্রতীরে । 

বেলা  অবেলায় 

ধ্বনিতে ধ্বনিতে গেঁথে 

জাল ফেলেছি মাঝদরিয়ায়  

কোনো মন দিয়েছে ধরা  

ছিন্ন জালের ভিতর থেকে 

কেউ বা গেছে পালিয়ে । 
 
 
 কখনো দিন এসেছে ম্লান হয়ে  

সাধনায় এসেছে নৈরাশ্য  

গ্লানিভারে নত হয়েছে মন । 

এমন সময়ে অবসাদের অপরাহ্নে 

অপ্রত্যাশিত পথে এসেছে 

অমরাবতীর মর্ত্যপ্রতিমা  

সেবাকে তারা সুন্দর করে  

তপঃক্লান্তের জন্যে তারা 

আনে সুধার পাত্র  

ভয়কে তারা অপমানিত করে 

উল্লোল হাস্যের কলোচ্ছ্বাসে  

তারা জাগিয়ে তোলে দুঃসাহসের শিখা 


ভস্মে  ঢাকা অঙ্গারের থেকে  

তারা আকাশবাণীকে ডেকে আনে 

প্রকাশের তপস্যায় । 

তারা আমার নিবে  আসা দীপে 

জ্বালিয়ে গেছে শিখা  


শিথিল  হওয়া তারে 


    
    

    
    
    

  

