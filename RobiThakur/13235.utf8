

  
    পুনশ্চক্যামেলিয়া  ৬
                
    
    








  
  

        

      রবীন্দ্র রচনাবলী (:)
    
 
    
    পুনশ্চক্যামেলিয়া  ৬
    
    
    পুনশ্চ
 পাঠিয়ে দিয়ে তবে
ছুটি। 
 সমস্ত দিন বন্দুক ঘাড়ে শিকারে ফিরি বনে
জঙ্গলে 
 সন্ধ্যার আগে ফিরে
এসে টবে দিই জল 

আর দেখি কুঁড়ি এগোল কত দূর। 
 
সময় হয়েছে আজ। 
 যে আনে আমার রান্নার কাঠ 
 ডেকেছি সেই সাঁওতাল
মেয়েটিকে। 

তার হাত দিয়ে পাঠাব 

শালপাতার পাত্রে। 
 তাঁবুর মধ্যে বসে তখন পড়ছি ডিটেকটিভ
গল্প। 
বাইরে থেকে মিষ্টিসুরে আওয়াজ এল ‘বাবু ডেকেছিস কেনে। ' 
 বেরিয়ে এসে দেখি ক্যামেলিয়া 
 সাঁওতাল মেয়ের কানে 

কালো গালের উপর আলো করেছে। 
সে আবার জিগেস করলে ‘ডেকেছিস কেনে। ' 
 আমি বললেম ‘
এইজন্যেই। ' 

তার পরে ফিরে এলেম কলকাতায়। 
 
    
    

    
    
    

  

