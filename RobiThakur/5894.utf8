

  
    ফাল্গুনী প্রথম দৃশ্য ১৬
                
    
    








  
  

        

      রবীন্দ্র রচনাবলী (:)
    
 
    
    ফাল্গুনী প্রথম দৃশ্য ১৬
    
    
    ফাল্গুনী

 আকাশ বোঝে আনন্দ তার  
    
      বোঝে নিশার নীরব তারা ॥
    
  


প্রথম দৃশ্য
সূত্রপাত 
পথ
যুবকদলের প্রবেশ
গান


  ওরে ভাই ফাগুন লেগেছে বনে বনে 
  ডালে ডালে ফুলে ফলে পাতায় পাতায় রে  
  
    আড়ালে আড়ালে কোণে কোণে । 
  
  রঙে রঙে রঙিল আকাশ  
  গানে গানে নিখিল উদাস  
  যেন চলচঞ্চল নব পল্লবদল 
  
    মর্মরে মোর মনে মনে । 
    ফাগুন লেগেছে বনে বনে । 
  

 

  হেরো হেরো অবনীর রঙ্গ 
  গগনের করে তপোভঙ্গ । 

হাসির আঘাতে তার মৌন রহে না আর 

  কেঁপে কেঁপে ওঠে ক্ষণে ক্ষণে । 
  বাতাস ছুটিছে বনময় রে  
  ফুলের না জানে পরিচয় রে । 

তাই বুঝি বারে বারে কুঞ্জের দ্বারে দ্বারে 

  শুধায়ে ফিরিছে জনে জনে । 
  ফাগুন লেগেছে বনে বনে ॥ 

ফাগুনের গুণ আছে রে ভাই  গুণ আছে । 
বুঝলি কী করে । 
নইলে আমাদের এই দাদাকে বাইরে টেনে আনে কিসের জোরে । 


    
    

    
    
    

  

