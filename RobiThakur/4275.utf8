

  
    পূজা  বিশ্ব৩৫৫
                
    
    








  
  

        

      রবীন্দ্র রচনাবলী (:)
    
 
    
    পূজা  বিশ্ব৩৫৫
    
    
    পূজা
৩৫৫




সারা জীবন দিল আলো সূর্য গ্রহ চাঁদ

তোমার আশীর্বাদ হে প্রভু  তোমার আশীর্বাদ॥

মেঘের কলস ভ’রে ভ’রে প্রসাদবারি পড়ে ঝ’রে

সকল দেহে প্রভাত বায়ু ঘুচায় অবসাদ–

তোমার আশীর্বাদ হে প্রভু  তোমার আশীর্বাদ॥

তৃণ যে এই ধুলার ’পরে পাতে আঁচলখানি

এইযে আকাশ চিরনীরব অমৃতময় বাণী

ফুল যে আসে দিনে দিনে বিনা রেখার পথটি চিনে

এইযে ভুবন দিকে দিকে পূরায় কত সাধ–

তোমার আশীর্বাদ হে প্রভু  তোমার আশীর্বাদ॥




    
    

    
    
    

  

