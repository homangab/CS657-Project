

  
    [ঘানির বলদ] ১
                
    
    








  
  

        

      রবীন্দ্র রচনাবলী (:)
    
 
    
    [ঘানির বলদ] ১
    
    
    [ঘানির বলদ]
ঘানির বলদ যদি মনে করে আমি যতই ঘুরছি ততই নূতন রাজ্য আবিষ্কার করছি তবে সেটা তার একটা অন্ধ ভ্রম কিন্তু সে যদি জানে আমি সর্ষেকে পেষণ করে তার মধ্যেকার নিগূঢ় তেলটকু বের করে নিচ্ছি তবে সে ঠিক কথাটা জানে। 
বিজ্ঞান নিজের ঘানিযন্ত্রের চতুর্দিকে যতই সশব্দে ঘুরছে রহস্যরাজ্যের সীমার দিকে এক পা অগ্রসর হতে পারছে  না  কিন্তু  বিবিধ  বীজকে  বিশ্লেষণ  এবং  পেষণ  করে  তার  ভিতরকার  তেল  অনেকটা  পরিমাণে  বের করছে এবং সে তেল থেকে মানুষের গৃহকোণের অন্ধকার দূর করবার একটা উপাদান তৈরি করছে সে কথা নিয়ে সে বাস্তিবিক গর্ব করতে পারে। 

    
    

    
    
    

  

