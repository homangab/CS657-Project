

  
    পলাতকা কালো মেয়ে৩
                
    
    








  
  

        

      রবীন্দ্র রচনাবলী (:)
    
 
    
    পলাতকা কালো মেয়ে৩
    
    
    পলাতকা


আমি ছাড়া সকল ছেলেই গেছে যে যার দেশে  

একলা থাকি “ মেস্‌ ” এ । 

সকাল  সাঁঝে মাঝে মাঝে বাজাই ঘরের কোণে 


মেঠো গানের সুর যা ছিল মনে । 
 
 

ওই যে ওদের কালো মেয়ে নন্দরানী 

  যেমনতরো ওর ভাঙা ঐ
জানলাখানি  

যেখানে ওর কালো চোখের তারা 

কালো আকাশতলে দিশেহারা  

যেখানে ওর এলোচুলের স্তরে স্তরে 

 বাতাস এসে করত খেলা আলস  ভরে 
 
 যেখানে ওর গভীর মনের
নীরব কথাখানি 
আপন দোসর খুঁজে পেত আলোর নীরব বাণী  

তেমনি আমার বাঁশের বাঁশি আপনভোলা  
চারদিকে মোর চাপা দেয়াল  ওই বাঁশিটি আমার জানলা খোলা । 

ওই খানেতেই গুটিকয়েক তান 
 ওই মেয়েটির সঙ্গে আমার
ঘুচিয়ে দিত অসীম ব্যবধান । 

এ সংসারে অচেনাদের ছায়ার মতন আনাগোনা 
কেবল বাঁশির সুরের দেশে দুই অজানার রইল জানাশোনা । 
যেকথাটা কান্না হয়ে বোবার মতন ঘুরে বেড়ায় বুকে 

উঠল ফুটে বাঁশির মুখে । 

বাঁশির ধারেই একটু আলো  একটুখানি হাওয়া  
যেপাওয়াটি যায় না দেখা স্পর্শঅতীত একটুকু সেই পাওয়া । 

    
    

    
    
    

  

