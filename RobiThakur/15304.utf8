

  
    নিমন্ত্রণসভা ৩
                
    
    








  
  

        

      রবীন্দ্র রচনাবলী (:)
    
 
    
    নিমন্ত্রণসভা ৩
    
    
    নিমন্ত্রণসভা

 কাহারও বা ছানা কম কাহারও বা রসের অভাব। 
আমাদের দেশের নিমন্ত্রণসভায় পরস্পরকে আমোদ দিবার ভাব নাই। অর্থাৎ উচ্চ শ্রেণীর সামাজিকতার ভাব নাই। একটা আমোদের উপকরণ আছে (যেমন নাচ বা আহার) আর আমরা সকলে মিলিয়া তাহা উপভোগ করিতেছি তাহাও সামাজিকতার ভাব কিন্তু নিকৃষ্টতর সামাজিকতা। বক্তৃতাস্থল রঙ্গভূমি নাট্যশালা প্রভৃতিই সেইরূপ অতি ক্ষীণ সামাজিকতার স্থল নিমন্ত্রণসভা নহে। সত্য কথা বলিতে কি আহারই যে আমাদের নিমন্ত্রণস্থলে প্রধান আমোদ বলিয়া গণ্য হইয়াছে তাহার একটা কারণ আছে। আমাদের সামাজিকতার ভাব এতই অল্প যে পরস্পরকে কী করিয়া আমোদ দিতে হয় তাহা আমরা জানি না। আমোদ দিবার শিক্ষাই আমাদের নাই আর সে শিক্ষাতেও আমরা কিছুমাত্র মনোযোগ দিই না। যে ব্যক্তি আমাদের হাসায় তাহার কথায় আমরা হাসি বটে কিন্তু তাহাকে কেমন একটু নীচুনজরে দেখি তাহার পদ পাইতে আমরা ইচ্ছা করি না। তাহারও আবার কারণ আছে। আমাদের দেশে সচরাচর যাহারা হাসায় তাহারা এমন অশিক্ষিতরুচি যে তাহাদের রসিকতা হয় অশ্লীল নয় ব্যক্তিগত নয় অর্থশূন্য অঙ্গভঙ্গিময় ভাঁড়ামি হইয়া পড়ে। এমনকি আমাদের ভাষায়  বা এর কথা নাই। রসিকতা বলিলে যে ভাবটা আমাদের মনে আসে সেটা কেমন নির্দোষ নিরীহ নিরামিষ নহে। আমাকে যদি কেহ 'রসিক' বলে তবে আমার পিত্ত জ্বলিয়া যায়। আমাদের ভাষায় রসিকতার সঙ্গে কেমন একটা কলুষিত ভাবের সংযোগ আছে। ইংলন্ডের সমাজে কথোপকথনকুশল ব্যক্তিদের যেরূপ অসাধারণ মান আমাদের দেশে তাহা কিছুই নাই বরং তাহার উল্টা। ইংলন্ডে কথোপকথন একটা বিদ্যার মধ্যে পরিগণিত তাহার নানা পদ্ধতি আছে নানা নিয়ম আছে। আমাদের দেশে অধিক কথাবার্তাকে লোকে বড়ো ভালো বলে না। আমাদের দেশে 'স্বর্ণময় নীরবতা' মূল্য জনসাধারণ এত অধিক বুঝিয়াছে যে আমাদের সামাজিক এক্‌সচেঞ্জে কথাবার্তার রুপার বড়োই হানি হইতেছে।   এর বিষয়ে আমি কিছু বলিতে প্রস্তুত নহি কিন্তু এই পর্যন্ত বলিতে পারি আমাদের সমাজে রুপার দল না বাড়িলে বড়োই অসুবিধা হইতেছে। আমাদের দেশের সভায় পরিচয় হয় আলাপ হয় না। 'মহাশয়ের নাম? মহাশয়ের ঠাকুরের নাম?' ইত্যাদি প্রশ্নে 'মহাশয়ে'র চতুর্দশ পুরুষের পরিচয় লওয়া হয় কিন্তু  আলাপ হয় না। চুপচাপ করিয়া সংযত হইয়া বসিয়া থাকাকেই আমরা বিশেষ প্রশংসা করি। নিতান্ত বক্তৃতা স্থলে প্রকাশ্য সভায় এইরূপ ভাব ভালো। কিন্তু নিমন্ত্রণসভাতেও যদি চুপচাপ বসিয়া থাকা নিয়ম হয় তবে নিতান্তই আমাদের ব্যাঘাত হয় এমনকি শিক্ষার ব্যাঘাত হয়। বিস্তৃত কথোপকথনের প্রথা না থাকিলে ভাবের আদানপ্রদান চলিবে কীরূপে? নানা প্রকার ভাব সাধারণ সমাজময় ছড়াইয়া পড়িবে কী উপায়ে? আমোদ দিবার আরএক উপায় গীতবাদ্য। আজকাল সংগীত অনেকটা প্রচলিত হইতেছে কিন্তু ইহার কিছু পূর্বে যে ভদ্রলোক সংগীত শিখিত তাহার মাবাপেরা তাহাকে খরচের খাতায় লিখিতেন। এখনও যাঁহারা গানবাজনা শিখেন তাঁহারা নিজের শখ চরিতার্থ করিতে শিখেন মাত্র। আমাদের সমাজে ভালোরূপে মেশামেশি করিবার জন্য গান শিখিবার যে কিছুমাত্র আবশ্যক আছে তাহা নহে। অতএব দেখা যাইতেছে আমাদের নিমন্ত্রণসভায় হাসানো দূষ্য। অধিক হাসা বা কথা কহা নিয়মবিরুদ্ধ (কথা কহিবার বিষয়ও অধিক নাই) নিমন্ত্রিত ব্যক্তিদের মধ্যে গানবাজনা করা অপ্রচলিত তবে আর বাকি রহিল কী? আহার। অতএব নিমন্ত্রণে যাও আর আহার করো। মনোরঞ্জনীবিদ্যা শিখি না শিখিবার আবশ্যক বিবেচনা করি না এমনকি অনেক স্থলে শিখা দূষ্য মনে করি। সাধারণত আমাদের কেমন ধারণা আছে যে পরকে আমোদ দেওয়া পেশাদারের কাজ আমোদ দেওয়ার কাজটাই যেন নীচু। ইহা অপেক্ষা অসামাজিকতার ভাব আর কী আছে এমনকি গাহিতে বলিলেই নিতান্ত অনিচ্ছা প্রকাশ না করিয়া যদি কেহ তৎক্ষণাৎ গায় তবে সে যেন অন্যান্য লোকের চোখে হাস্যাস্পদ বলিয়া প্রতীত হয়। পরকে আমোদ দেওয়া কর্তব্যকাজ তাহার জন্য ঔৎসুক্য ও আগ্রহ থাকা উচিত এ ভাব যে কেন হাস্যাস্পদ বলিয়া প্রতীত হইবে বুঝিতে পারি না। আমার ভালো গলা থাক্‌ বা না থাক্‌ আমি ভালো গাহিতে পারি না পারি তোমার মনোবিনোদনে আমার যথাসাধ্য চেষ্টা করিব এ ভাব সামাজিক জাতিদিগের নিকট প্রশংসনীয় বলিয়াই মনে হয়। 

    
    

    
    
    

  

