

  
    জাভাযাত্রীর পত্র ৩২
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ৩২
    
    
    ৩

ছোটো ছোটো কোটি কোটি আলোর তরী সে ভাসিয়ে দিয়েছেদেশকালের বুক চিরে অতলস্পর্শের উপর দিয়ে তার অভিযান। কিছু ডুবছে কিছু ভাসছে তবু যাত্রার শেষ নেই। 
প্রাণ তার বিদ্রোহের ধ্বজা নিয়ে পৃথিবীতে অতি দুর্বলরূপে একদিন দেখা দিয়েছিল। অতি প্রকাণ্ড অতি কঠিন অতি গুরভার অপ্রাণ চারিদিকে গদা উদ্যত করে দাঁড়িয়ে আপন ধুলোর কয়েদখানায় তাকে দ্বার জানলা বন্ধ করে প্রচণ্ড শাসনে রাখতে চায়। কিন্তু বিদ্রোহী প্রাণ কিছুতেই দমে না দেয়ালে দেয়ালে কত জায়গায় কত ফুটোই করছে তার সংখ্যা নেই কেবলই আলোর পথ নানা দিক দিয়েই খুলে দিচ্ছে। 
সত্তার এই বিদ্রোহমন্ত্রের সাধনায় মানুষ যতদূর এগিয়েছে এমন আরকোনো জীব না। মানুষের মধ্যে যার বিদ্রোহশক্তি যত প্রবলযত দুর্দমনীয় ইতিহাসকে ততই সে যুগ হতে যুগান্তরে অধিকার করছে শুধু সত্তার ব্যাপ্তি দ্বারা নয় সত্তার ঐশ্বর্য দ্বারা। 
এই বিদ্রোহের সাধনা দুঃখের সাধনা দুঃখই হচ্ছে হাতি দুঃখই হচ্ছে সমুদ্র। বীর্যের দর্পে এর পিঠে যারা চড়ল তারাই বাঁচল ভয়ে অভিভূত হয়ে এর তলায় যারা পড়েছে তারা মরেছে। আর যারা একে এড়িয়ে সস্তায় ফল লাভ করতে চায় তারা নকল ফলের ছদ্মবেশে ফাঁকির বোঝার ভারে মাথা হেঁট করে বেড়ায়। আমাদের ঘরের কাছে সেই জাতের মানুষ অনেক দেখা যায়। বীরত্বের হাঁকডাক করতে তারা শিখেছে কিন্তু সেটা যথাসম্ভব নিরাপদে করতে চায়। যখন মার আসে তখন নালিশ করে বলে বড়ো লাগছে। এরা পৌরুষের পরীক্ষাশালায় বসে বিলিতি বই থেকে তার বুলি চুরি করে কিন্তু কাগজের পরীক্ষা থেকে যখন হাতের পরীক্ষার সময় আসে তখন প্রতিপক্ষের অনৌদার্য নিয়ে মামলা তুলে বলে “ওদের স্বভাব ভালো নয় ওরা বাধা দেয়।” 
মানুষকে নারায়ণ সখা বলে তখনই সম্মান করেছেন যখন তাকে দেখিয়েছেন তাঁর উগ্ররূপ তাকে দিয়ে যখন বলিয়েছেন : দৃষ্টাদ্ভুতংরূপমুগ্রং তবেদং লোকত্রয়ং প্রব্যথিতং মহাত্মন্‌—মানুষ যখন প্রাণমন দিয়ে স্তব করতে পেরেছে : 

অনন্তবীর্যামিতবিক্রমস্ত্বং
সর্বং সমাপ্নোষি ততোহসি সর্বঃ

তুমিই অনন্তবীর্য তুমিই অমিতবিক্রম তুমিই সমস্তকে গ্রহণ করো তুমিই সমস্ত। ইতি 
৩রা শ্রাবণ ১৩৩৪


    
    

    
    
    

  

