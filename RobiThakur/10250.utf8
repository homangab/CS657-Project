

  
    ক্ষণিকা  সেকাল ৩
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  সেকাল ৩
    
    
    ক্ষণিকা 

মেখলাতে দুলিয়ে দিত 

নবনীপের মালা । 

ধারাযন্ত্রে স্নানের শেষে 

ধূপের ধোঁয়া দিত কেশে  

লোধ্রফুলের শুভ্র রেণু 

মাখত মুখে বালা । 

কালাগুরুর গুরু গন্ধ 

লেগে থাকত সাজে  

কুরবকের পরত  মালা 

কালো কেশের মাঝে । 


৫
কুঙ্কুমেরই পত্রলেখায় 

বক্ষ রইত ঢাকা  
আঁচলখানির প্রান্তটিতে 

হংসমিথুন আঁকা । 

বিরহেতে আষাঢ় মাসে 

চেয়ে রইত বঁধুর আশে  

একটি করে পূজার পুষ্পে 

দিন গনিত ব'সে । 

বক্ষে তুলে বীণাখানি 

গান গাহিতে ভুলত বাণী  

রুক্ষ অলক অশ্রুচোখে 

পড়ত খসে খসে ।



মিলন  রাতে বাজত পায়ে 

নূপুর  দুটি বাঁকা  

কুঙ্কুমেরই পত্রলেখায় 

বক্ষ রইত ঢাকা । 


    
    

    
    
    

  

