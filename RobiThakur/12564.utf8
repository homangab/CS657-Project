

  
    সানাই  বাণীহারা ১
                
    
    








  
  

        

      রবীন্দ্র রচনাবলী (:)
    
 
    
    সানাই  বাণীহারা ১
    
    
    বাণীহারা
ওগো মোর 
নাহি যে বাণী 
 আকাশে হৃদয় শুধু
বিছাতে জানি । 

আমি অমাবিভাবরী আলোকহারা 

মেলিয়া তারা 

চাহি নিঃশেষ পথপানে 

নিষ্ফল আশা নিয়ে প্রাণে । 

বহুদূরে বাজে তব বাঁশি  

 সকরুণ সুর আসে ভাসি 

বিহ্বল বায়ে 

নিদ্রাসমুদ্র পারায়ে । 

তোমারি সুরের প্রতিধ্বনি 

দিই যে ফিরায়ে — 

সে কি তব স্বপ্নের তীরে 

ভাঁটার স্রোতের মতো 

লাগে ধীরে  অতি ধীরে ধীরে । 


    
    

    
    
    

  

