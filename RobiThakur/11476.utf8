

  
    ছবি ও গান মধ্যাহ্নে ৩
                
    
    








  
  

        

      রবীন্দ্র রচনাবলী (:)
    
 
    
    ছবি ও গান মধ্যাহ্নে ৩
    
    
    ছবি ও গান

বাঁধিবে সে বাহুপাশে  
 চোখে তার স্বপ্ন ভাসে  
  
  মুখে তার হাসির মুকুল — 
কে জানে বুকের কাছে  
আঁচল আছে না আছে  
  
  পিঠেতে পড়েছে এলো চুল । 
মুখে আধখানি কথা  
 চোখে আধখানি কথা  
  
   আধখানি হাসিতে জড়ানো — 
দুজনেতে চলে যাই  
 কে জানে কোথায় যাই 
  
  পদতলে কুসুম ছড়ানো । 
 
বুঝি রে এমনি বেলা
 ছায়ায় করিত
খেলা 
  
   তপোবনে ঋষিবালিকারা  
পরিয়া বাকলবাস  
 মুখেতে বিমল হাস  
  
   বনে বনে বেড়াইত তারা । 
হরিণশিশুরা এসে 

কাছেতে বসিত ঘেঁষে  
  
   মালিনী বহিত পদতলে — 
দুচারি সখীতে মেলি 
 কথা কয় হাসি খেলি 
  
   তরুতলে বসি কুতূহলে । 
কারো কোলে কারো মাথা  সরল প্রাণের কথা 
  
  নিরালায় কহে প্রাণ খুলি — 
লুকিয়ে গাছের আড়ে 
 সাধ যায় শুনিবারে 
  
  কী কথা কহিছে মেয়েগুলি । 
লতার পাতার মাঝে  
 ঘাসের ফুলের মাঝে 
  
  হরিণশিশুর সাথে মিলি  
অঙ্গে আভরণ নাই 
  বাকলবসন
পরি 
  
  রূপগুলি বেড়াইছে খেলি । 
 
ওই দূর বনছায়া

 ও যে কী জানে রে মায়া
 
  
  ও যেন রে রেখেছে লুকায়ে — 
সেই স্নিগ্ধ তপোবন  

চিরফুল্ল তরুগণ  
  
  হরিণশাবক তরুছায়ে । 
হোথায় মালিনী নদী


বহে যেন নিরবধি  
  
  ঋষিকন্যা কুটিরের মাঝে — 


    
    

    
    
    

  

