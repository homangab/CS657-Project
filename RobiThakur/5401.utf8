

  
    কাহিনী - গান্ধারীর আবেদন, ৩
                
    
    








  
  

        

      রবীন্দ্র রচনাবলী (://.-..)
    
 -->
    
    কাহিনী - গান্ধারীর আবেদন, ৩
    
    
    কাহিনী



পাণ্ডবগৌরবতলে স্নিগ্ধশান্তরূপে , 
হেমন্তের ভেক যথা জড়ত্বের কূপে । 
আজি পাণ্ডুপুত্রগণে পরাভব বহি 
বনে যায় চলি — আজ আমি সুখী নহি , 
আজ আমি জয়ী । 



ধৃতরাষ্ট্র ।&;&;&;&;&;&;&;&;&;&;&;&; ধিক্‌ তোর ভ্রাতৃদ্রোহ । 


পাণ্ডবের কৌরবের এক পিতামহ 
সে কি ভুলে গেলি ? 

দুর্যোধন ।&;&;&;&;&;&;&;&;&;&;&;&; ভুলিতে পারি নে সে যে — 


এক পিতামহ , তবু ধনে মানে তেজে 
এক নহি । যদি হত দূরবর্তী পর 
নাহি ছিল ক্ষোভ ; শর্বরীর শশধর 
মধ্যাহ্নের তপনেরে দ্বেষ নাহি করে , 
কিন্তু প্রাতে এক পূর্ব-উদয়শিখরে 
দুই ভ্রাতৃসূর্যলোক কিছুতে না ধরে । 
আজ দ্বন্দ্ব ঘুচিয়াছে , আজি আমি জয়ী , 
আজি আমি একা । 

ধৃতরাষ্ট্র ।&;&;&;&;&;&;&;&;&;&;&;&; ক্ষুদ্র ঈর্ষা! বিষময়ী 


ভুজঙ্গিনী! 

দুর্যোধন ।&;&;&; ক্ষুদ্র নহে , ঈর্ষা সুমহতী । 


ঈর্ষা বৃহতের ধর্ম । দুই বনস্পতি 
মধ্যে রাখে ব্যবধান ; লক্ষ লক্ষ তৃণ 
একত্রে মিলিয়া থাকে বক্ষে বক্ষে লীন ; 
নক্ষত্র অসংখ্য থাকে সৌভ্রাত্রবন্ধনে — 
এক সূর্য , এক শশী । মলিন কিরণে 
দূর বন-অন্তরালে পাণ্ডুচন্দ্রলেখা 
আজি অস্ত গেল , আজি কুরুসূর্য একা — 
আজি আমি জয়ী! 

ধৃতরাষ্ট্র ।&;&;&;&;&;&;&;&;&;&;&;&; আজি ধর্ম পরাজিত । 
দুর্যোধন ।&; লোকধর্ম রাজধর্ম এক নহে পিতঃ! 


লোকসমাজের মাঝে সমকক্ষ জন 
সহায় সুহৃদ্‌-রূপে নির্ভর বন্ধন । 



    
    

    
    
    

  

