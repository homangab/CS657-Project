

  
    জাভাযাত্রীর পত্র ১৪৩
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ১৪৩
    
    
    জাভাযাত্রীর পত্র ১৪

আরএকটির নাম সন্তোষ। বলা বাহুল্য সরোষ বলতে এখানে রাগী মেজাজের লোক বোঝায় না বুঝতে হবে সতেজ। রাজার মেয়েটির নাম কুসুমবর্ধিনী। অনন্তকুসুম জাতিকুসুম কুসুমায়ুধ কুসুমব্রত এমন সব নামও শোনা যায়। এদের নামে যেমন বিশুদ্ধ ও সুগম্ভীর সংস্কৃত শব্দের ব্যবহার এমনতরো আমাদের দেশে দেখা যায় না। যেমন আত্মসুবিজ্ঞ শাস্ত্রাত্ম বীরপুস্তক বীর্যসুশাস্ত্র সহস্রপ্রবীর বীর্যসুব্রত পদ্মসুশাস্ত্র কৃতাধিরাজ সহস্রসুগন্ধ পূর্ণপ্রণত যশোবিদগ্ধ চক্রাধিরাজ মৃতসঞ্জয় আর্যসুতীর্থ কৃতস্মর চক্রাধিব্রত সূর্যপ্রণত কৃতবিভব। 
সেদিন যেরাজার বাড়িতে গিয়েছিলেম তাঁর নাম সুসুহুনন পাকুভুবন। তাঁরই এক ছেলের বাড়িতে কাল আমাদের নিমন্ত্রণ ছিল তাঁর নাম অভিমন্যু। এঁদের সকলেরই সৌজন্য স্বাভাবিক নম্রতা সুন্দর। সেখানে মহাভারতের বিরাটপর্ব থেকে ছায়াভিনয়ের পালা চলছিল। ছায়াভিনয় এ দেশ ছাড়া আর কোথাও দেখি নি অতএব বুঝিয়ে বলা দরকার। একটা সাদা কাপড়ের পট টাঙানো তার সামনে একটা মস্ত প্রদীপ উজ্জ্বল শিখা নিয়ে জ্বলছে তার দুই ধারে পাতলা চামড়ায় আঁকা মহাভারতের নানা চরিত্রের ছবি সাজানো তাদের হাতপাগুলো দড়ির টানে নড়ানো যায় এমনভাবে গাঁথা। এই ছবিগুলি একএকটা লম্বা কাঠিতে বাঁধা। একজন সুর করে গল্পটা আউড়ে যায় আর সেই গল্পঅনুসারে ছবিগুলিকে পটের উপরে নানা ভঙ্গীতে নাড়াতে দোলাতে চালাতে থাকে। ভাবের সঙ্গে সংগতি রেখে গামেলান বাজে। এ যেন মহাভারতশিক্ষার একটা ক্লাসে পাঠের সঙ্গে ছবির অভিনয়যোগে বিষয়টা মনে মুদ্রিত করে দেওয়া। মনে করো এমনি করে যদি স্কুলে ইতিহাস শেখানো যায় মাস্টারমশায় গল্পটা বলে যান আরএকজন পুতুলখেলাওয়ালা প্রধান প্রধান ব্যাপারগুলো পুতুলের অভিনয় দিয়ে দেখিয়ে যেতে থাকে আর সঙ্গে সঙ্গে ভাবঅনুসারে নানা সুরে তালে বাজনা বাজে ইতিহাস শেখাবার এমন সুন্দর উপায় কী আর হতে পারে? 
মানুষের জীবন বিপদসম্পদসুখদুঃখের আবেগে নানাপ্রকার রূপে ধ্বনিতে স্পর্শে লীলায়িত হয়ে চলছে তার সমস্তটা যদি কেবল ধ্বনিতে প্রকাশ করতে হয় তা হলে সে একটা বিচিত্র সংগীত হয়ে ওঠে তেমনি আরসমস্ত ছেড়ে দিয়ে সেটাকে কেবলমাত্র যদি গতি দিয়ে প্রকাশ করতে হয় তা হলে সেটা হয় নাচ। ছন্দোময় সুরই হোক আর নৃত্যই হোক তার একটা গতিবেগ আছে সেই বেগ আমাদের চৈতন্যে রসচাঞ্চল্য সঞ্চার করে তাকে প্রবলভাবে জাগিয়ে রাখে। কোনো ব্যাপারকে নিবিড় করে উপলব্ধি করাতে হলে আমাদের চৈতন্যকে এইরকম বেগবান করে তুলতে হয়। এই দেশের লোক ক্রমাগতই সুর ও নাচের সাহায্যে রামায়ণ মহাভারতের গল্পগুলিকে নিজের চৈতন্যের মধ্যে সর্বদাই দোলায়িত করে রেখেছে। এই কাহিনীগুলি রসের ঝরনাধারায় কেবলই এদের জীবনের উপর দিয়ে প্রবাহিত। রামায়ণমহাভারতকে এমনি নানাবিধ প্রাণবান উপায়ে সর্বতোভাবে আত্মসাৎ করবার চেষ্টা। শিক্ষার বিষয়কে একান্ত করে গ্রহণ ও ধারণ করবার প্রকৃষ্ট প্রণালী কী তা যেন সমস্ত দেশের লোকে মিলে উদ্ভাবন করেছে রামায়ণমহাভারতকে গভীর করে পাবার আগ্রহে ও আনন্দেই এই উদ্ভাবনা স্বাভাবিক হল। 
কাল যে ছবির অভিনয় দেখা গেল তাও প্রধানতই নাচ অর্থাৎ ছন্দোময় গতির ভাষা দিয়ে গল্পবলা। এর থেকে একটা কথা বোঝা যাবে এ দেশে নাচের মনোহারিতা ভোগ করবার জন্যেই নাচ নয় নাচটা এদের ভাষা। এদের পুরাণ ইতিহাস নাচের ভাষাতেই কথা কইতে থাকে। এদের গামেলানের সংগীতটাও সুরের নাচ। কখনো দ্রুত কখনো বিলম্বিত কখনো প্রবল কখনো মৃদু এই সংগীতটাও সংগীতের জন্যে নয় কোনো একটা কাহিনীকে নৃত্যচ্ছন্দের অনুষঙ্গ দেবার জন্যে। 
দীপালোকিত সভায় এসে যখন প্রথম বসলুম তখন ব্যাপারখানা দেখে কিছুই বুঝতে পারা গেল না। বিরক্ত বোধ হতে লাগল। খানিক বাদে আমাকে পটের পশ্চাৎভাগে নিয়ে গেল। সেদিকে আলো নেই সেই অন্ধকার ঘরে মেয়েরা বসে দেখছে। এদিকটাতে ছবিগুলি অদৃশ্য ছবিগুলিকে যেমানুষ নাচাচ্ছে তাকেও দেখা যায় না কেবল আলোকিত পটের উপর অন্য পিঠের ছবির ছায়াগুলি নেচে বেড়াচ্ছে। যেন উত্তানশায়ী শিবের বুকের উপরে মহামায়ার নাচ। জ্যোতির্লোকে যেসৃষ্টিকর্তা আছেন তিনি যখন নিজের


    
    

    
    
    

  

