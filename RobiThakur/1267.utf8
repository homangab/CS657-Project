

  
    বাল্মীকিপ্রতিভা (গীতিনাট্য) তৃতীয় দৃশ্য ৭
                
    
    








  
  

        

      রবীন্দ্র রচনাবলী (:)
    
 
    
    বাল্মীকিপ্রতিভা (গীতিনাট্য) তৃতীয় দৃশ্য ৭
    
    
    বাল্মীকিপ্রতিভা 

দস্যুগণের প্রবেশ


নটনারায়ণ


দস্যুগণ। আর না আর না এখানে আর না– 

আয় রে সকলে চলিয়া যাই 

ধনুক বাণ ফেলেছে রাজা

এখানে কেমনে থাকিব ভাই 

চল চল চল এখনি যাই 



বাল্মীকির প্রবেশ


দস্যুগণ। তোর দশা রাজা ভালো তো নয়

রক্তপাতে পাস্‌ রে ভয়– 

লাজে
মোরা মরে যাই 

পাখীটি মারিলে কাঁদিয়া খুন

না জানি কে তোরে করিল গুণ– 

হেন
কভু দেখি নাই 



[ দস্যুগণের প্রস্থান


হাম্বির


বাল্মীকি।
জীবনের
কিছু হল না হায় 

হল
না গো হল না হায় হায় 

গহনে গহনে কত আর ভ্রমিব নিরাশার এ আঁধারে?

শূন্য
হৃদয় আর বহিতে যে পারি না 

পারি না গো পারি না আর। 
 কি ল’য়ে এখন ধরিব
জীবন– দিবস রজনী চলিয়া যায়– 

দিবস রজনী চলিয়া যায়– 
 কত কি করিব
বলি কত উঠে বাসনা

কি করিব জানি না গো 
 সহচর ছিল
যারা ত্যেজিয়া গেল তার– ধনুর্বাণ ত্যেজেছি– 

কোন আর নাহি কাজ 
 কি করি কি
করি বলি হাহা করি ভ্রমি গো

কি করিব জানি না যে 




    
    

    
    
    

  

