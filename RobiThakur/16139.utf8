

  
    পরিশিষ্ট৫৬
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট৫৬
    
    
    পরিশিষ্ট

একবার সভা ডাকিয়া চাঁদা সংগ্রহ করিয়া বিলাতের শিল্পীকে দিয়া অনুরূপ হউক বা বিরূপ হউক একটা মূর্তি কোনো জায়গায় দাঁড় করাইয়া দেওয়া গেল তার পরে ম্যুনিসিপ্যালিটির জিম্মায় সেটা রহিল ইহা মৃত মহাত্মাকে অত্যন্ত সংক্ষেপে 'থ্যাঙ্কস্‌' দিয়া বিদায় দেওয়ার মতো কায়দা।
তাঁহার নামে একটা লাইব্রেরি বা একটা বিদ্যালয় গড়িয়া তুলিলেও কিছুদিন পরে নানা কারণে তাহা নষ্ট বা বিকৃত হইয়া যাইতে পারে।
কিন্তু মেলায় যেস্মৃতি প্রচারিত হয় তাহা চিরদিন নবীন চিরদিন সজীব এক কাল হইতে অন্য কাল পর্যন্ত ধনীদরিদ্রে পণ্ডিতেমূর্খে মিলিয়া তাহাকে বহন করিয়া লইয়া যায় । তাহাকে কেহ ভাঙিতে পারে না ভুলিতে পারে না । তাহার জন্য কাহাকেও চাঁদার খাতা লইয়া ঘুরিয়া বেড়াইতে হয় না সে আপনাকে আপনি অতি সহজে রক্ষা করে ।
দেশের শিক্ষিতসমাজ এই কথাটা একটু ভাবিয়া দেখিবেন কি । রামমোহন রায় বিদ্যাসাগর দেবেন্দ্রনাথের স্মৃতিকে বিদেশী উপায়ে খর্ব না করিয়া ব্যর্থ না করিয়া কেবল নগরের কয়েকজন শিক্ষিত লোকের মধ্যে বদ্ধ না করিয়া দেশপ্রচলিত সহজ উপায়ে সর্বকালে এবং সর্বসাধারণের মধ্যে ব্যাপ্ত করিবার চেষ্টা করিবেন কি ।
    
    

    
    
    

  

