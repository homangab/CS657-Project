

  
    স্ফুলিঙ্গ ১৩
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ১৩
    
    
    স্ফুলিঙ্গ 
তাহে বিধাতার প্রসাদ  অমৃতে 

  হোক কল্যাণ বৃষ্টি । 

চিরদিন ভ ' রে অক্ষয় হোক্‌ 

  প্রেমের মধুর বন্ধ  

নবজীবনের জ্বলুক আলোক 

  মিলনের চিরানন্দ । 


৪০
ভোরের বেলায় যে জন পাঠালে রঙিন মেঘের পাঁতি 
আজ সে কি সাড়া দিয়েছে তোমায় শুভ্র আলোর সাথী । 
৪১
লেখন আমার ম্লান হয়ে আসে 

  
    অক্ষরে 
  

এখন গোপনে ফুটিয়া উঠিছে  

  
    অন্তরে । 
  

অনাহত বাণী মনে তুলে নিয়ে 

  রেখো তারে তব স্মরণে 

স্থায়ী হয়ে যাবে যখন সে বাণী 

  তরিয়া যাইবে মরণে । 


৪২
যূথিকা  
এসেছিলে জীবনের আনন্দ  দূতিকা 
সহসা তোমারে যবে করিল হরণ 
নির্মম মরণ 
পারে নি করিতে তবু চুরি 
তরুণ প্রাণের তব করুণ মাধুরী  
আজো রেখে গেছে তার চরম সৌরভ 
চিত্তলোকে স্মৃতির গৌরব । 



    
    

    
    
    

  

