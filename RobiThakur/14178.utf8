

  
    চিত্রবিচিত্র  হনুচরিত১
                
    
    








  
  

        

      রবীন্দ্র রচনাবলী (:)
    
 
    
    চিত্রবিচিত্র  হনুচরিত১
    
    
    হনুচরিত

হনু বলে  তুলব আমি গন্ধমাদন  

অসাধ্য যা তাই জগতে করব সাধন । 

এই ব ' লে তার প্রকাণ্ড কায় উঠল ফুলে । 
 

মাথাটা তার কোথায় গিয়ে ঠেকল মেঘে  

শালের গুঁড়ি ভাঙল পায়ের ধাক্কা লেগে  

দশটা পাহাড় ঢাকল তাহার দশ আঙুলে । 
পড়ল বিপুল দেহের ছায়া যে দিক বাগে 

দুপুরবেলায় সেথায় যেন সন্ধ্যা লাগে  

গোরু যত মাঠ ছেড়ে সব গোষ্ঠে ছোটে । 
সেই দিকেতে সূর্যহারা আকাশতলে 

দিন না যেতেই অন্ধকারের তারা জ্বলে  

শেয়ালগুলো হুক্কাহুয়া চেঁচিয়ে ওঠে । 
লেজ বেড়ে যায় হু হু ক ' রে এঁকে বেঁকে  

লেজের মধ্যে বন্যা নামল কোথা থেকে  

নগর পল্লী তলায় তাহার চাপা পড়ে । 
হঠাৎ কখন্‌ মস্ত মোটা লেজের বাধায় 

নদীর স্রোতের মধ্যখানে বাঁধ বেঁধে যায়  

উপড়ে পড়ে দেবদারুবন লেজের ঝড়ে । 
লেজের পাকে পাহাড়টাকে দিল মোড়া  

ঝেঁকে ঝেঁকে উঠল কেঁপে আগাগোড়া  

দুড়্‌দাড়িয়ে পাথর পড়ে খ ' সে খ ' সে । 
গিরির চূড়া এক পাশেতে পড়ল ঝুঁকি  

অরণ্যে হয় গাছে গাছে ঠোকাঠুকি  

আগুন লাগে শাখায় শাখায় ঘ ' ষে ঘ ' ষে । 
পক্ষী সবে আর্তরবে বেড়ায় উড়ে  

বাঘভালুকের ছুটোছুটি পাহাড় জুড়ে  

ঝর্নাধারা ছড়িয়ে গেল ঝর্‌ঝরিয়ে । 
উপুড় হয়ে গন্ধমাদন পড়ল লুটে  

বসুন্ধরার পাষাণবাঁধন যায় রে টুটে । 




    
    

    
    
    

  

