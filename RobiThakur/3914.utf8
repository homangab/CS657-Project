

  
    যোগাযোগ-তৃতীয় অঙ্ক-তৃতীয় দৃশ্য, ৫৩
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ-তৃতীয় অঙ্ক-তৃতীয় দৃশ্য, ৫৩
    
    
    যোগাযোগ

কুমুদিনী । না , আমি চাই নে । 
মধুসূদন । কেন ? 
কুমুদিনী । তা আমি বলতে পারি নে । 
মধুসূদন । বলতে পার না ? আবার তোমার সেই নুরনগরী চাল! 
কুমুদিনী । আমি নুরনগরেরই মেয়ে । 
মধুসূদন । যাও , তাদেরই কাছে যাও । যোগ্য নও তুমি এখানকার । অনুগ্রহ করেছিলেম , মর্যাদা বুঝলে না । এখন অনুতাপ করতে হবে । কাঠ হয়ে বসে রইলে যে! 
&; 
ঝাঁকানি দিয়ে 
&; 
মাপ চাইতেও জান না ? 
কুমুদিনী । কিসের জন্যে ? 
মধুসূদন । তুমি যে আমার এই বিছানা[য় ] শুতে পেরেছ সেই অযোগ্যতার জন্যে ? রোসো , একটু দাঁড়াও । আমি বলে দিচ্ছি , কালই তোমাকে যেতেই হবে তোমার দাদার ওখানে , কিংবা যেখানে খুশি । ভেবে রেখেছ তোমাকে নইলে আমার চলবে না । এতদিন চলেছিল , আজও চলবে , ভালোই চলবে । যাও তবে , তোমার ওই ফরাসখানার ঘর পড়ে আছে , যাও ওখানে শুতে । 
[ কুমুদিনীর প্রস্থান 
&; 
যাক গে । 
&; 
শ্যামাসুন্দরীর আবির্ভাব 
&; 
কে , শ্যামা ? কী করছ শ্যামা ? কী চাই তোমার ? আমায় কিছু বলবে ? চলো , যাচ্ছি । 
শ্যামাসুন্দরী । ঠাকুরপো , আমায় মেরে ফেলো তুমি । আর সইছে না- 
মধুসূদন । ঈস্‌! তোমার গা যে একেবারে ঠাণ্ডা হিম । চলো , চলো , হিমে নয় । চলো আমার ঘরে । 
&; 
নিজের শালের এক অংশে শ্যামাকে আবৃত করে চলে 
গেল । সেই মুহূর্তে মোতির মা এবং নবীনের প্রবেশ 
&; 
মোতির মা । না , এ আমি কিছুতেই সইব না । আমি বাধা দেব । 
নবীন । তাতে আরো অনর্থ বাড়বে মেজোবউ । বাধা দিতে পারবে না । 
মোতির মা । ভগবান কি তবে এও চোখ মেলে দেখবেন ? এমন নীচের হাতে অপমান দিদির কপালে ছিল ? 


    
    

    
    
    

  

