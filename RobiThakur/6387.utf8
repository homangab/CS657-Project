

  
    বিচিত্র ১১৮
                
    
    








  
  

        

      রবীন্দ্র রচনাবলী (:)
    
 
    
    বিচিত্র ১১৮
    
    
    বিচিত্র
১১৮



ও ভাই কানাই কারে জানাই দুঃসহ মোর দুঃখ।

তিনটেচারটে পাস করেছি নই নিতান্ত মুক্‌খ॥

তুচ্ছ সারেগামা’য়
আমায় গলদ্‌ঘর্ম ঘামায়।

বুদ্ধি আমার যেমনি হোক কান দুটো নয় সূক্ষ্ম–

এই বড়ো মোর দুঃখ কানাই রে

এই বড়ো মোর দুঃখ॥

বান্ধবীকে গান শোনাতে ডাকতে হয় সতীশকে

হৃদয়খানা ঘুরে মরে গ্র্যামোফোনের ডিস্কে।

কন্ঠখানার জোর আছে তাই লুকিয়ে গাইতে ভরসা না পাই–

স্বয়ং প্রিয়া বলেন ‘তোমার গলা বড়োই রুক্ষ’

এই বড়ো মোর দুঃখ কানাই রে

এই বড়ো মোর দুঃখ॥


    
    

    
    
    

  

