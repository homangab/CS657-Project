

  
    যোগাযোগ-তৃতীয় অঙ্ক-তৃতীয় দৃশ্য, ৫২
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ-তৃতীয় অঙ্ক-তৃতীয় দৃশ্য, ৫২
    
    
    যোগাযোগ

মধুসূদন । না , আর তোমাকে আদেশ করব না । তুমি আপন ইচ্ছাতে আমার কাছে এসো । নিজে থেকে কি তুমি আমার কাছে আসবে না , বড়োবউ ? 
কুমুদিনী । তুমি আদেশ করলে আমার কর্তব্য সহজ হয় । আমি নিজে ভেবে কিছু করতে পারি নে । 
মধুসূদন । বেশ! তবে তুমি তোমার গায়ের ওই চাদরখানা খুলে ফেলো । 
&; 
কুমুদিনী গায়ের চাদর নামিয়ে রাখল 
&; 
আশ্চর্য সুন্দর তুমি! 
কুমুদিনী । আমাকে তুমি মাপ করো , দয়া করো । 
মধুসূদন । কী দোষ করেছ যে তোমায় মাপ করতে হবে ? 
কুমুদিনী । এখনো আমার মন তৈরি হয় নি । আমায় একটুখানি সময় দাও । 
মধুসূদন । কিসের জন্য সময় দিতে হবে বুঝিয়ে বলো! 
কুমুদিনী । ঠিক বলতে পাচ্ছি না । কাউকে বুঝিয়ে বলা শক্ত! 
মধুসূদন । কিছুই শক্ত না! তুমি বলতে চাও , আমাকে তোমার ভালো লাগছে না । 
কুমুদিনী । তোমাকে ফাঁকি দিতে চাই না বলেই বলছি — আমাকে একটু সময় দাও । 
মধুসূদন । সময় দিলে কী সুবিধে হবে শুনি ? তোমার দাদার সঙ্গে পরামর্শ করে স্বামীর ঘর করতে চাও ? তোমার দাদা তোমার গুরু ? সে যেমন চালাবে তুমি তেমনি চলবে ? 
কুমুদিনী । হাঁ! আমার দাদা আমার গুরু! 
মধুসূদন । তাঁর হুকুম না হলে বিছানায় শুতে আসবে না , কেমন ? তা হলে টেলিগ্রাম করে হুকুম আনাই , 
রাত অনেক হল! 
কুমু যেতে উদ্যত 
&; 
যেয়ো না বলছি! 
কুমুদিনী । কী চাও বলো । 
মধুসূদন । এখনি কাপড় ছেড়ে এসো , পাঁচ মিনিট সময় দিচ্ছি । 
কুমুদিনী । দরকার নেই , এই আমার আটপৌরে কাপড় । এখন কী করতে চাও আমাকে বলো । 
মধুসূদন । বড়োবউ , তোমার মন কি পাথরে গড়া ? 
&; 
হাত ধরে সবলে নাড়া দিয়ে 
তুমি কি কিছুতে আমাকে সইতে পাচ্ছ না ? কিছুতে আমার কাছে ধরা দেবে না ? আমাকে কোনোমতেই সইতে পারছ [ না ] ? আচ্ছা , যাও , যাও , তোমার দাদার কাছে যাও! কালই যেয়ো । কী , চুপ করে রইলে যে! 
যেতে চাও না ? 


    
    

    
    
    

  

