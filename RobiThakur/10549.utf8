

  
    কাহিনী  দীন দান ১
                
    
    








  
  

        

      রবীন্দ্র রচনাবলী (:)
    
 
    
    কাহিনী  দীন দান ১
    
    
    দীন দান

নিবেদিল রাজভৃত্য  ‘ মহারাজ  বহু অনুনয়ে 
সাধুশ্রেষ্ঠ নরোত্তম তোমার সোনার দেবালয়ে 
না লয়ে আশ্রয় আজি পথপ্রান্তে তরুচ্ছায়াতলে 
করিছেন নামসংকীর্তন । ভক্তবৃন্দ দলে দলে 
ঘেরি তাঁরে দরদর  উদ্‌বেলিত আনন্দধারায় 
ধৌত ধন্য করিছেন ধরণীর ধূলি । শূন্যপ্রায় 
দেবাঙ্গন  ভৃঙ্গ যথা স্বর্ণময় মধুভান্ড ফেলি 
সহসা কমলগন্ধে মত্ত হয়ে দ্রুত পক্ষ মেলি 
ছুটে যায় গুঞ্জরিয়া উন্মীলিত পদ্ম  উপবনে 
উন্মুখ পিপাসাভরে  সেইমতো নরনারীগণে 
সোনার দেউল  পানে না তাকায়ে চলিয়াছে ছুটি 
যেথায় পথের প্রান্তে ভক্তের হৃদয়পদ্ম ফুটি 
বিতরিছে স্বর্গের সৌরভ । রত্নবেদিকার'পরে 
একা দেব রিক্ত দেবালয়ে । ' 
 


শুনি রাজা ক্ষোভভরে 

সিংহাসন হতে নামি গেলা চলি যেথা তরুচ্ছায়ে 
সাধু বসি তৃণাসনে  কহিলেন নমি তাঁর পায়ে  
‘ হেরো প্রভু  স্বর্ণশীর্ষ নৃপতিনির্মিত নিকেতন 
অভ্রভেদী দেবালয়  তারে কেন করিয়া বর্জন 
দেবতার স্তবগান গাহিতেছ পথপ্রান্তে বসে ? ' 

‘ সে মন্দিরে দেব নাই ' কহে সাধু । 
 



রাজা কহে রোষে  

‘ দেব নাই  হে সন্ন্যাসী  নাস্তিকের মতো কথা কহ । 
রত্নসিংহাসন  ' পরে দীপিতেছে রতনবিগ্রহ — 
শূন্য তাহা ? ' 
 

‘ শূন্য নয়  রাজদম্ভে পূর্ণ ' সাধু কহে  



    
    

    
    
    

  

