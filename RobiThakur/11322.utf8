

  
    মানসী   অপেক্ষা ৩
                
    
    








  
  

        

      রবীন্দ্র রচনাবলী (:)
    
 
    
    মানসী   অপেক্ষা ৩
    
    
    মানসী

 আম্রবন মুকুলে ভরা

গন্ধ দেয় তীরে।
 গোপন শাখে বিরহী পাখি
 আপনমনে উঠিছে ডাকি
 বিবশ হয়ে বকুল ফুল

খসিয়া পড়ে নীরে।

 দিবস ক্রমে মুদিয়া আসে

মিলায়ে আসে আলো।
 নিবিড় ঘন বনের রেখা
 আকাশশেষে যেতেছে দেখা
 নিদ্রালস আঁখির’পরে

ভুরুর মতো কালো।

 বুঝি বা তীরে উঠিয়াছে সে

জলের কোল ছেড়ে।
 ত্বরিত পদে চলেছে গেহে
 সিক্ত বাস লিপ্ত দেহে—
 যৌবনলাবণ্য যেন

লইতে চাহে কেড়ে।

 মাজিয়া তনু যতন ক’রে

পরিবে নব বাস।
 কাঁচল পরি আঁচল টানি
 আঁটিয়া লয়ে কাঁকনখানি
 নিপুণ করে রচিয়া বেণী

বাঁধিবে কেশপাশ।

 উরসে পরি যূথীর হার

বসনে মাথা ঢাকি
 বনের পথে নদীর তীরে



    
    

    
    
    

  

