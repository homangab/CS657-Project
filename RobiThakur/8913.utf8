

  
    জাপান যাত্রী ১৩ ১
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ১৩ ১
    
    
    জাপান যাত্রী ১৩

 নতুনকে দেখতে হলে মনকে একটু বিশেষ করে বাতি জ্বালাতে হয়। পুরোনোকে দেখতে হলে ভালো করে চোখ মেলতেই হয় না। সেইজন্যে নতুনকে যত শীঘ্র পারে দেখে নিয়ে মন আপনার অতিরিক্ত বাতিগুলো নিবিয়ে ফেলে। খরচ বাঁচাতে চায় মনোযোগকে উসকে রাখতে চায় না।
 মুকুল আমাকে জিজ্ঞাসা করছিল “দেশে থাকতে বই পড়ে ছবি দেখে জাপানকে যেরকম বিশেষভাবে নতুন বলে মনে হত এখানে কেন তা হচ্ছে না।” তার কারণই এই। রেঙ্গুন থেকে আরম্ভ করে সিঙাপুর হংকং দিয়ে আসতে আসতে মনের নতুন দেখার বিশেষ আয়োজনটুকু ক্রমে ক্রমে ফুরিয়ে আসে। যখন বিদেশী সমুদ্রের এ কোণে ও কোণে ন্যাড়া ন্যাড়া পাহাড়গুলো উঁকি মারতে থাকে তখন বলতে থাকি বাঃ তখন মুকুল বলে ওইখানে নেবে গিয়ে থাকতে বেশ মজা ও মনে করে এই নতুনকে প্রথম দেখার উত্তেজনা বুঝি চিরদিনই থাকবে ওখানে ওই ছোটো ছোটো পাহাড়গুলোর সঙ্গে গলাধরাধরি করে সমুদ্র বুঝি চিরদিনই এই নতুন ভাষায় কানাকানি করে যেন ওইখানে পৌঁছলে পরে সমুদ্রের চঞ্চলনীল আকাশের শান্তনীল আর ওই পাহাড়গুলোর ঝাপসানীল ছাড়া আর কিছুর দরকারই হয় না। তার পরে বিরল ক্রমে অবিরল হতে লাগল ক্ষণে ক্ষণে আমাদের জাহাজ একএকটা দ্বীপের গা ঘেঁষে চলল তখন দেখি দূরবীন টেবিলের উপরে অনাদরে পড়ে থাকে মন আর সাড়া দেয় না। যখন দেখবার সামগ্রী বেড়ে ওঠে তখন দেখাটাই কমে যায়। নতুনকে ভোগ করে করে নতুনের খিদে ক্রমেই মরে যায়।
 হপ্তাখানেক জাপানে আছি কিন্তু মনে হচ্ছে যেন অনেক দিন আছি। তার মানে পথঘাট গাছপালা লোকজনের যেটুকু নতুন সেটুকু তেমন গভীর নয় তাদের মধ্যে যেটা পুরোনো সেইটেই পরিমাণে বেশি। অফুরান নতুন কোথাও নেই অর্থাৎ যার সঙ্গে আমাদের চিরপরিচিত খাপ খায় না জগতে এমন অসংগত কিছুই নেই। প্রথমে ধাঁ করে চোখে পড়ে যেগুলো হঠাৎ আমাদের মনের অভ্যাসের সঙ্গে মেলে না। তার পরে পুরোনোর সঙ্গে নতুনের যে যে অংশের রঙে মেলে চেহারায় কাছাকাছি আসে মন তাড়াতাড়ি সেইগুলোকে পাশাপাশি সাজিয়ে নিয়ে তাদের সঙ্গে ব্যবহারে প্রবৃত্ত হয়। তাস খেলতে বসে আমরা হাতে কাগজ পেলে রঙ এবং মূল্যঅনুসারে তাদের পরে পরে সাজিয়ে নিই এও সেইরকম। শুধু তো নতুনকে দেখে যাওয়া নয় তার সঙ্গে যে ব্যবহার করতে হবে কাজেই মন তাকে নিজের পুরোনো কাঠামোর মধ্যে যত শীঘ্র পারে গুছিয়ে নেয়। যেই গোছানো হয় তখন দেখতে পাই তত বেশি নতুন নয় যতটা গোড়ায় মনে হয়েছিল আসলে পুরোনো ভঙ্গিটাই নতুন। 
তার পরে আরএক মুশকিল হয়েছে এই যে দেখতে পাচ্ছি পৃথিবীর সকল সভ্য জাতই বর্তমান কালের ছাঁচে ঢালাই হয়ে একই রকম চেহারা অথবা চেহারার অভাব ধারণ করেছে। আমার এই জানলায় বসে কোবে শহরের দিকে তাকিয়ে এই যা দেখছি এ তো লোহার জাপান এ তো রক্তমাংসের নয়। এক দিকে আমার জানলা আরএক দিকে সমুদ্র এর মাঝখানে প্রকাণ্ড একটা শহর। চীনেরা যেরকম বিকটমূর্তি ড্র্যাগন আঁকে–সেইরকম। আঁকাবাঁকা বিপুল দেহ নিয়ে সে যেন সবুজ পৃথিবীটিকে খেয়ে ফেলেছে। গায়ে গায়ে ঘেঁষাঘেঁষি লোহার চালগুলো ঠিক যেন তারই পিঠের আঁশের মতো রৌদ্রে ঝক্‌ঝক্‌ করছে। বড়ো কঠিন বড়ো কুৎসিত–এই দরকারনামক দৈত্যটা। প্রকৃতির মধ্যে মানুষের যে অন্ন আছে তা ফলে শস্যে বিচিত্র এবং সুন্দর কিন্তু সেই অন্নকে যখন গ্রাস করতে যাই তখন তাকে তাল পাকিয়ে একটা পিণ্ড করে তুলি তখন বিশেষত্বকে দরকারের চাপে পিষে ফেলি। কোবে শহরের পিঠের দিকে তাকিয়ে বুঝতে পারি মানুষের দরকার পদার্থটা স্বভাবের বিচিত্রতাকে একাকার করে দিয়েছে। মানুষের দরকার আছে এই কথাটাই ক্রমাগত বাড়তে বাড়তে হাঁ করতে করতে পৃথিবীর অধিকাংশকে গ্রাস করে ফেলছে। প্রকৃতিও কেবল 


    
    

    
    
    

  

