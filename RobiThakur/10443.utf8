

  
    ক্ষণিকা  শেষ ৩
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  শেষ ৩
    
    
    ক্ষণিকা 

দীর্ঘজীবন হত । 

থাকব না ভাই  থাকব না কেউ— 

থাকবে না ভাই কিছু । 

সেই আনন্দে চল্‌ রে ছুটে 

কালের পিছু পিছু । 
 
আজ তোমাদের যেমন জানছি 

তেমনি জানতে জানতে 
ফুরায় যেন সকল জানা— 

যাই জীবনের প্রান্তে । 
এই যে নেশা লাগল চোখে 

এইটুকু যেই ছোটে 
অমনি যেন সময় আমার 

বাকি না রয় মোটে । 
জ্ঞানের চক্ষু স্বর্গে গিয়ে 

যায় যদি যাক খুলি  
মর্তে যেন না ভেঙে যায় 

মিথ্যে মায়াগুলি । 

থাকব না ভাই  থাকব না কেউ 

থাকবে না ভাই কিছু । 

সেই আনন্দে চল্‌ রে ধেয়ে 

কালের পিছু পিছু । 
    
    

    
    
    

  

