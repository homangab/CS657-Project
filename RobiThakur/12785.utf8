

  
    স্ফুলিঙ্গ ২০
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ২০
    
    
    স্ফুলিঙ্গ

৭৫

ঘড়িতে দম দাও নি তুমি মূলে।
 ভাবিছ ব’সে সূর্য বুঝি

সময় গেল ভুলে

৭৬

ঘন কাঠিন্য রচিয়া শিলাস্তূপে
দূর হতে দেখি আছে দুর্গমরূপে।
বন্ধুর পথ করিনু অতিক্রম—
 নিকটে আসিনু ঘুচিল
মনের ভ্রম।
আকাশে হেথায় উদার আমন্ত্রণ
বাতাসে হেথায় সখার আলিঙ্গন
অজানা প্রবাসে যেন চিরজানা বাণী
 প্রকাশ করিল
আত্মীয়গৃহখানি।

৭৭

চলার পথের যত বাধা
 পথবিপথের যত ধাঁধা
পদে পদে ফিরে ফিরে মারে
 পথের বীণার তারে তারে

তারি টানে সুর হয় বাঁধা।
রচে যদি দুঃখের ছন্দ
 দুঃখেরঅতীত আনন্দ

তবেই রাগিনী হবে সাধা।

৭৮

চলিতে চলিতে চরণে উছলে
 চলিবার ব্যাকুলতা—



    
    

    
    
    

  

