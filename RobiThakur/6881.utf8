

  
    পরিশিষ্ঠ ১৬
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ঠ ১৬
    
    
    পরিশিষ্ঠ 

তিনি উচ্চারণপ্রভেদের যেযুক্তি দিয়াছেন তাহা অবলম্বন করিলে পশ্চিমবাংলা ও পূর্ববাংলাকে পৃথক ভাষায় ভাগ করিতে হয়। আসামিরা চকে দন্ত্য স (ইংরেজি ড়) জকে দন্ত্য জ (ইংরেজি।) রূপে উচ্চারণ করে পূর্ববাংলাতেও সেই নিয়ম। তাহারা শকে হ বলে পূর্ববঙ্গেও তাই। তাহারা বাক্যকে ‘বাইক্য’ মান্য কে ‘মাইন্য’ বলে এ সম্বন্ধেও পূর্ববঙ্গের সহিত তাহার প্রভেদ দেখি না।
ব্রাউন বলিয়াছেন উচ্চারণের প্রতি লক্ষ করিয়া দেখিলে আসামির সহিত হিন্দুস্থানির ঐক্য পাওয়া যায় এবং সংস্কৃতমূলক শব্দের আসামি উচ্চারণ হইতে স্পষ্ট প্রমাণ হয় আসামি বাংলা হইতে জাত হয় নাই।
অথচ আশ্চর্য এই যে মূর্ধন্য ষ আসামি ভাষায় খএর ন্যায় উচ্চারিত হয় ইহা ছাড়া আসামির সহিত হিন্দুস্থানির আরকোনো সাদৃশ্য নাই এবং তাহার সমস্ত সাদৃশ্যই বাংলার সহিত।
অকারের বিশুদ্ধ উচ্চারণই হিন্দুস্থানির প্রধান বিশেষত্ব হিন্দুস্থানিতে বট শব্দ ইংরেজি  শব্দের অনুরূপ বাংলায় তাহা ইংরেজি  শব্দের ন্যায়। পাশ্চাত্য ও দাক্ষিণাত্য গৌড়ীয় উচ্চারণের সহিত প্রাচ্য গৌড়ীয়ের এই সর্বপ্রধান প্রভেদ। আসামি ভাষা এ সম্বন্ধে বাংলার মতো। ঐকারের উচ্চারণেও তাহা দেখা যায়। বাংলা ‘ঐ’ ইংরেজি  শব্দের  হিন্দি ‘ঐ’ ইংরেজি  শব্দের । ঔ শব্দও তদ্রূপ।
বাংলার অকার উচ্চারণ স্থানবিশেষে যথা ইকার উকারের পূর্বে হ্রস্ব ওকারে পরিণত হয়। কল কলি ও কলু শব্দের উচ্চারণভেদ আলোচনা করিলেই তাহা বোধগম্য হইবে। আসামি ভাষার উচ্চারণে বাংলার এই বিশেষত্ব আছে।
আসামিতে ইকারের পূর্বে ওকার পরিণত হয় যথা ‘বোলে’ ক্রিয়া (বাংলা বলে) বিভক্তিপরিবর্তনে ‘বুলিছে’ হয়। বাংলাতেও খোলে খুলিছে দোলে দুলিছে। বোল বুলি খোল খুলি ঝোলা ঝুলি গোলা গুলি ইত্যাদি।
যুক্ত অক্ষরের উচ্চারণেও প্রভেদ দেখি না আসামিরাও স্মরণকে স্বরণ স্বরূপতে সরূপ পক্ষীকে পক্‌খী বলে।
অন্ত্যস্থ ব সম্বন্ধে বক্তব্য এই যে বাংলাতেও এই উচ্চারণ আছে কিন্তু বর্গীয় ব ও অন্ত্যস্থ বএ অক্ষরের ভেদ নাই আসামিতে সেই ভেদচিহ্ন আছে। তাহা বলিয়া এ কথা কেহ মনে করিবেন না মহারাষ্ট্রিদের ন্যায় আসামিরা সংস্কৃতশব্দে অন্ত্যস্থ ও বর্গীয় বএর প্রভেদ রক্ষা করিয়া থাকে। আমরা যেখানে ‘পাওয়া’ লিখি আসামিরা সেখানে ‘পবা’ লেখে। আমাদের ওয়া এবং তাহাদের বা উচ্চারণে একই লেখায় ভিন্ন।
যাহাই হউক যেভাষা ভ্রাতাদের মধ্যে অবাধ ভাবপ্রবাহ সঞ্চারের জন্য হওয়া উচিত তাহাকেই প্রাদেশিক অভিমান ও বৈদেশিক উত্তেজনায় পরস্পরের মধ্যে ব্যবধানের প্রাচীরস্বরূপে দৃঢ় ও উচ্চ করিয়া তুলিবার যেচেষ্টা তাহাকে স্বদেশহিতৈষিতার লক্ষণ বলা যায় না এবং তাহা সর্বতোভাবে অশুভকর।


উপসর্গসমালোচনা

মাছের ক্ষুদ্র পাখনাকে তাহার অঙ্গপ্রত্যঙ্গের মধ্যে তুচ্ছ বলিয়াই বোধ হয় কিন্তু তাহাদেরই চালনা দ্বারা মাছ দক্ষিণে বামে সম্মুখে পশ্চাতে বিশেষ গতি লাভ করে। কেবল তাই নয় প্রাণীতত্ত্ববিৎদের চোখে তাহা খর্বাকৃতি হাতপায়েরই সামিল। তেমনই য়ুরোপীয় আর্যভাষার  ও ভারতীয় আর্যভাষার উপসর্গগুলি সাধারণত আমাদের চোখ এড়াইয়া যায় বলিয়া শব্দ ও ধাতুর অঙ্গে তাহাদের প্রাধান্য সম্পূর্ণরূপে আমাদের হৃদয়ংগম হয় না। এবং তাহারা যে সম্ভবত আর্যভাষার প্রথম বয়সে স্বাধীন শব্দরূপে ছিল এবং কালক্রমে খর্বতা প্রাপ্ত হইয়া পরাশ্রিত হইয়া পড়িয়াছে এরূপ সংশয় আমাদের মনে স্থান পায় না। সাহিত্যপরিষৎপত্রিকার চতুর্থ ভাগ চতুর্থ সংখ্যা ও পঞ্চম ভাগ দ্বিতীয় সংখ্যায় শ্রীযুক্ত দ্বিজেন্দ্রনাথ ঠাকুর মহাশয় ‘উপসর্গের অর্থবিচার’ নামক প্রবন্ধে উক্ত বিষয়ের


    
    

    
    
    

  

