

  
    সে  ১০৬০
                
    
    








  
  

        

      রবীন্দ্র রচনাবলী (:)
    
 
    
    সে  ১০৬০
    
    
    সে

ঝাউগাছের উপর থেকে নীচে এসে খাড়া হয়ে দাঁড়ালো । বললে  পুপেদিদিকে কে চুরি করে নিয়ে যায়। শুনে খরগোশ এমন দৌড় দৌড়ল যে ব্যাঙ্গমাদাদা পারল না তাকে ধরতে । — আচ্ছা  তার পরে ? 
কার পরে । 
খরগোশ তো নিয়ে গেল  তার পরে কী হল বলো  না। 



আমি কী বলব । তোমাকেই তো বলতে হবে । 
বাঃ  আমি তো ঘুমিয়ে পড়েছিলুম  কেমন করে জানব । 
সেই তো মুশকিল হয়েছে । ঠিকানাই পাচ্ছি নে কোথায় তোমাকে নিয়ে গেল । উদ্ধার করতে যাই কোন্‌ রাস্তায় । একটা কথা জিগেস করি  যখন রাস্তা দিয়ে তোমাকে নিয়ে যাচ্ছিল  ঘণ্টা শুনতে পাচ্ছিলে কি। 
হাঁ হাঁ  পাচ্ছিলুম ঢঙ ঢঙ ঢঙ । 
তা হলে রাস্তাটা সোজা গেছে ঘণ্টাকর্ণদের পাড়া দিয়ে । 
ঘণ্টাকর্ণ  তারা কিরকম । 
তাদের দুটো কান দুটো ঘণ্টা । আর  দুটো লেজে দুটো হাতুড়ি । লেজের ঝাপটা দিয়ে একবার এ কানে বাজায় ঢঙ  একবার 

    
    

    
    
    

  

