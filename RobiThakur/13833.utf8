

  
    ছড়ার ছবি - ভ্রমণী,১
                
    
    








  
  

        

      রবীন্দ্র রচনাবলী (://.-..)
    
 -->
    
    ছড়ার ছবি - ভ্রমণী,১
    
    
    ভ্রমণী

মাটির ছেলে হয়ে জন্ম, শহর নিল মোরে 
 &;&;&;&;&;&;&;&;&;
পোষ্যপুত্র ক' রে । 
 ইঁটপাথরের আলিঙ্গনের রাখল আড়ালটিকে 
 &;&;&;&;&;&;&;&;&;
আমার চতুর্দিকে । 
 মন রইত ব্যাকুল হয়ে দিবস রজনীতে 
 &;&;&;&;&;&;&;&;&;
মাটির স্পর্শ নিতে। 
 বই প'ড়ে তাই পেতে হত ভ্রমণকারীর দেখা 
 &;&;&;&;&;&;&;&;&;
ছাদের উপর একা । 
 কষ্ট তাদের, বিপদ তাদের, তাদের শঙ্কা যত 
 &;&;&;&;&;&;&;&;&;
লাগত নেশার মতো । 
 পথিক যে জন পথে পথেই পায় সে পৃথিবীকে , 
 &;&;&;&;&;&;&;&;&;
মুক্ত সে চৌদিকে । 
 চলার ক্ষুধায় চলতে সে চায় দিনের পরে দিনে 
 &;&;&;&;&;&;&;&;&;
অচেনাকেই চিনে । 
 লড়াই ক' রে দেশ করে জয়, বহায় রক্তধারা , 
 &;&;&;&;&;&;&;&;&;
ভূপতি নয় তারা । 
 পলে পলে পার যারা হয় মাটির পরে মাটি 
 &;&;&;&;&;&;&;&;&;
প্রত্যেক পদ হাঁটি — 
 নাইকো সেপাই, নাইকো কামান, জয়পতাকা নাহি — 
 &;&;&;&;&;&;&;&;&;
আপন বোঝা বাহি 
 অপথেও পথ পেয়েছে, অজানাতে জানা, 
 &;&;&;&;&;&;&;&;&;
মানে নাইকো মানা — 
 মরু তাদের, মেরু তাদের, গিরি অভ্রভেদী 
 &;&;&;&;&;&;&;&;&;
তাদের বিজয়বেদী । 
 সবার চেয়ে মানুষ ভীষণ; সেই মানুষের ভয় 
 &;&;&;&;&;&;&;&;&;
ব্যাঘাত তাদের নয় । 
 তারাই ভূমির বরপুত্র, তাদের ডেকে কই, 
 &;&;&;&;&;&;&;&;&;
তোমরা পৃথ্বীজয়ী । 



    
    

    
    
    

  

