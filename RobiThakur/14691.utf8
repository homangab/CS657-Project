

  
    শেষ সপ্তক  সংযোজন১০  
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক  সংযোজন১০  
    
    
    শেষ সপ্তক
ঘট ভরা


আমার এই ছোটো কলসখানি 

সারা সকাল পেতে রাখি 

ঝরনাধারার নীচে । 

বসে থাকি একটি ধারে 

শেওলাঢাকা পিছল কালো পাথরটাতে । 

ঘট ভরে যায় বারে বারে— 

ফেনিয়ে ওঠে  ছাপিয়ে পড়ে কেবলই । 
 

সবুজ দিয়ে মিনে  করা 

শৈলশ্রেণীর নীল আকাশে 

ঝরঝরানির শব্দ ওঠে দিনে রাতে । 

ভোরের ঘুমে ডাক শোনে তার 

গাঁয়ের মেয়েরা । 

জলের শব্দ যায় পেরিয়ে 

বেগ‌্‌নি রঙের বনের সীমানা  


পাহাড়তলির রাস্তা ছেড়ে 

যেখানে ওই হাটের মানুষ 

ধীরে ধীরে উঠছে চড়াইপথে  

বলদ দুটোর পিঠে বোঝাই 

শুকনো কাঠের আঁটি  


রুনুঝুনু ঘণ্টা গলায় বাঁধা । 
 

ঝরঝরানি আকাশ ছাপিয়ে 

ভাবনা আমার ভাসিয়ে নিয়ে কোথায় চলে 

পথহারানো দূর বিদেশে । 

রাঙা ছিল সকালবেলার প্রথম রোদের রঙ 

উঠল সাদা হয়ে । 

বক উড়ে যায় পাহাড় পেরিয়ে । 

বেলা হল ডাক পড়েছে ঘরে । 

ওরা আমায় রাগ ক'রে কয় 


    
    

    
    
    

  

