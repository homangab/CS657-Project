

  
    প্রায়শ্চিত্ত - প্রথম অঙ্ক - ৩ , ৭
                
    
    








  
  

        

      রবীন্দ্র রচনাবলী (://.-..)
    
 -->
    
    প্রায়শ্চিত্ত - প্রথম অঙ্ক - ৩ , ৭
    
    
    প্রায়শ্চিত্ত

সে-তলোয়ার খাপ থেকে খোলবার সুযোগ হবে না । প্রজারা শান্তিতে আছে — ভগবান করুন আর লড়াইয়ের দরকার না হয় । বুড়ো হয়েছি তলোয়ার ছেড়েছি , এখন তার বদলে আর-একজন আমার পাণিগ্রহণ করেছে । ( সেতারে ঝংকার) 
পাঠান । ( ঘাড় নাড়িয়া) হায় হায় , এমন অস্ত্র কি আছে! একটি বয়েত আছে — তলোয়ারে শত্রুকে জয় করা যায় কিন্তু সংগীতে শত্রুকে মিত্র করা যায় । 
বসন্ত রায় । ( উৎ সাহে উঠিয়া দাঁড়াইয়া) কী বললে , খাঁ সাহেব! সংগীতে শত্রুকে মিত্র করা যায়! কী চমৎ কার ! তলোয়ার যে এমন ভয়ানক জিনিস , তাতেও শত্রুর শত্রুত্ব নাশ করা যায় না । কেমন করে বলব নাশ করা যায় ? রোগীকে বধ করে রোগ আরোগ্য করা সে কেমনতরো আরোগ্য ? কিন্তু সংগীত যে এমন মৃদু জিনিস তাতে শত্রু নাশ না করেও শত্রুত্ব নাশ করা যায় । একি সাধারণ কবিত্বের কথা! বাঃ , কী তারিফ! খাঁসাহেব , তোমাকে একবার রায়গড়ে যেতে হচ্ছে । আমি যশোর থেকে ফিরে গিয়েই আমার সাধ্যমতো তোমার কিছু- 
পাঠান । আপনার পক্ষে যা ‘ কিছু ' আমার পক্ষে তাই ঢের । হুজুর , আপনার সেতার বাজানো আসে ? 
বসন্ত রায় । বাজানো আসে কেমন করে বলি ? তবে বাজাই বটে । 
সেতার বাদন 
পাঠান । বাহবা! খাসী! 
উদয়াদিত্যের প্রবেশ 
উদয়াদিত্য । আঃ , বাঁচলুম! দাদামশায় , পথের ধারে এত রাত্রে কাকে বাজনা শোনাচ্ছ ? 
বসন্ত রায় । খবর কী দাদা ? সব ভালো তো ? দিদি ভালো আছে ? 
উদয়াদিত্য । সমস্তই মঙ্গল । 
বসন্ত রায় ।


&;&;&;&;&;&;&;&;&;সেতার লইয়া গান 


ভূপালী -যৎ 
  

বঁধুয়া অসময়ে কেন হে প্রকাশ ? 
সকলি যে স্বপ্ন বলে হতেছে বিশ্বাস । 

  তুমি গগনেরই তারা 
  মর্ত্যে এলে পথহারা , 


এলে ভুলে অশ্রুজলে আনন্দেরই হাস । 


উদয়াদিত্য। দাদামশায় , এ লোকটি কোথা থেকে জুটল ? 
বসন্ত রায়। খাঁ সাহেব বড়ো ভালো লোক। সমজদার ব্যক্তি। আজ রাত্রে এঁকে নিয়ে বড়ো আনন্দেই কাটানো গেছে। 
উদয়াদিত্য। তোমার সঙ্গের লোকজন কোথায় ? চটিতে না গিয়ে এই পথের ধারে রাত কাটাচ্ছ যে ? 
বসন্ত রায়। ভালো কথা মনে করিয়ে দিলে! খাঁ সাহেব , তোমাদের জন্যে আমার ভাবনা হচ্ছে। এখনও তো কেউ ফিরল না। সেই ডাকাতের দল কি তবে- 
পাঠান। হুজুর , অভয় দেন তো সত্য কথা বলি। আমরা রাজা প্রতাপাদিত্যের প্রজা , যুবরাজ বাহাদুর আমাদের বেশ চেনেন। মহারাজ আমাকে আর আমার ভাই রহিমকে আদেশ করেন যে , আপনি যখন নিমন্ত্রণ রাখতে যশোরের দিকে আসবেন তখন পথে 

    
    

    
    
    

  

