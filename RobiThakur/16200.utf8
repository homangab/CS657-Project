

  
    বনফুল  ২৬
                
    
    








  
  

        

      রবীন্দ্র রচনাবলী (:)
    
 
    
    বনফুল  ২৬
    
    
    বনফুল

কিসের লাগিয়া মরমে মরিয়া
 করিছে অমন খেদের গান?
কারে ভালবাসে? কাঁদে কার তরে?
 কার তরে গায় খেদের গান?
কার ভালবাসা পায় নাই ফিরে
 সঁপিয়া তাহারে হৃদয় প্রাণ?
ভালবাসা আহা পায় নাই ফিরে
 অমন দেখিতে অমন আহা
নবীন যুবক ভালবাসে কি রে?
 কারে ভালবাসে জানিস্‌ তাহা?

বসেছিনু কাল ওই গাছতলে
 কাঁদিতে ছিলেম কত কি ভাবি—
যুবক তখনি সুধীরে আপনি
 প্রাসাদ হইতে আইল নাবি।

কহিল ‘শোভনে ডাকিছে বিজয়
 আমার সহিত আইস তথা’।
কেমন আলাপ কেমন বিনয়
 কেমন সুধীর মধুর কথা

চাইতে নারিনু মুখপানে তাঁর
 মাটির পানেতে রাখিয়ে মাথা
শরমে পাশরি বলি বলি করি
 তবুও বাহির হল না কথা

কাল হতে ভাই ভাবিতেছি তাই
 হৃদয় হয়েছে কেমন ধারা
থাকি থাকি থাকি উঠি লো চমকি
 মনে হয় কার পাইনু সাড়া

কাল হতে তাই মনের মতন




    
    

    
    
    

  

