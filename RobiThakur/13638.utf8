

  
    আরোগ্য  ৪৩
                
    
    








  
  

        

      রবীন্দ্র রচনাবলী (:)
    
 
    
    আরোগ্য  ৪৩
    
    
    আরোগ্য

শাকের সন্ধানে ফেরে ঝুড়ি নিয়ে কাঁখে । 
কভু বহু দূরে চলে নদীর রেখার পাশে পাশে 
নতপৃষ্ঠ ক্লিষ্টগতি গুণটানা মাল্লা একসারি । 
জলে স্থলে সজীবের আর চিহ্ন নাই সারাবেলা । 
গোলকচাঁপার গাছ অনাদৃত কাছের বাগানে  
তলায়আসনগাঁথা বৃদ্ধ মহানিম  
নিবিড় গম্ভীর তার আভিজাত্যচ্ছায়া । 
রাত্রে সেথা বকের আশ্রয় । 
ইঁদারায় টানা জল 
নালা বেয়ে সারাদিন কুলুকুলু চলে 
ভুট্টার ফসলে দিতে প্রাণ । 
ভজিয়া জাঁতায় ভাঙে গম 
পিতলকাঁকনপরা হাতে । 
মধ্যাহ্ন আবিষ্ট করে একটানা সুর । 
 
পথেচলা এই দেখাশোনা 
ছিল যাহা ক্ষণচর 
চেতনার প্রত্যন্ত প্রদেশে  
চিত্তে আজ তাই জেগে ওঠে  
এইসব উপেক্ষিত ছবি 
জীবনের সর্বশেষ বিচ্ছেদবেদনা 
দূরের ঘণ্টার রবে এনে দেয় মনে । 


    
    

    
    
    

  

