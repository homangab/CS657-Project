

  
    সোনার তরী - পুরস্কার,৬
                
    
    








  
  

        

      রবীন্দ্র রচনাবলী (://.-..)
    
 -->
    
    সোনার তরী - পুরস্কার,৬
    
    
    সোনার তরী

হেসে ভালোবেসে দুটো কথা কয় 
রাজসভাগৃহ হেন ঠাঁই নয় , 
মন্ত্রী হইতে দ্বারীমহাশয় 
&;&;&;&;&;&;&;&;
সবে গম্ভীর মুখ । 
মানুষে কেন যে মানুষের প্রতি 
ধরি আছে হেন যমের মুরতি , 
তাই ভাবি কবি না পায় ফুরতি 
&;&;&;&;&;&;&;&;
দমি যায় তার বুক । 
বসি মহারাজ মহেন্দ্ররায় 
মহোচ্চ গিরি-শিখরের প্রায় , 
জন-অরণ্য হেরিছে হেলায় 
&;&;&;&;&;&;&;&;
অচল-অটল-ছবি । 
কৃপানির্ঝর পড়িছে ঝরিয়া 
শত শত দেশ সরস করিয়া , 
সে মহামহিমা নয়ন ভরিয়া 
&;&;&;&;&;&;&;&;
চাহিয়া দেখিল কবি । 
বিচার সমাধা হল যবে , শেষে 
ইঙ্গিত পেয়ে মন্ত্রী-আদেশে 
&; জোড়করপুটে দাঁড়াইল এসে 
&;&;&;&;&;&;&;&;
দেশের প্রধান চর । 
অতি সাধুমত আকারপ্রকার , 
এক তিল নাহি মুখের বিকার , 
ব্যবসা যে তাঁর মানুষশিকার 
&;&;&;&;&;&;&;&;
নাহি জানে কোনো নর । 
ব্রত নানামত সতত পালয়ে , 
এক কানাকড়ি মূল্য না লয়ে 
ধর্মোপদেশ আলয়ে আলয়ে 
&;&;&;&;&;&;&;&;
বিতরিছে যাকে তাকে । 
চোরা কটাক্ষ চক্ষে ঠিকরে — 
কী ঘটিছে কার , কে কোথা কী করে , 
পাতায় পাতায় শিকড়ে শিকড়ে 
&;&;&;&;&;&;&;&;
সন্ধান তার রাখে । 


    
    

    
    
    

  

