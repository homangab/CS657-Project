

  
    সন্ধ্যাসংগীত  সংগ্রামসংগীত১
                
    
    








  
  

        

      রবীন্দ্র রচনাবলী (:)
    
 
    
    সন্ধ্যাসংগীত  সংগ্রামসংগীত১
    
    
    সংগ্রামসংগীত


হৃদয়ের সাথে আজি 

করিব রে করিব সংগ্রাম । 

এতদিন কিছু না করিনু 

এতদিন বসে রহিলাম  

আজি এই হৃদয়ের সাথে 

একবার করিব সংগ্রাম । 
 

বিদ্রোহী এ হৃদয় আমার 

জগৎ করিছে ছারখার । 
গ্রাসিছে চাঁদের কায়া
 ফেলিয়া
আঁধার ছায়া 

সুবিশাল রাহুর আকার । 
মেলিয়া আঁধার  গ্রাস
 দিনেরে দিতেছে ত্রাস 

মলিন করিছে মুখ তার । 

উষার মুখের হাসি লয়েছে কাড়িয়া  

গভীর বিরামময় সন্ধ্যার প্রাণের মাঝে 

দুরন্ত অশান্তি এক দিয়াছে ছাড়িয়া । 

প্রাণ হতে মুছিতেছে অরুণের রাগ  

দিতেছে প্রাণের মাঝে কলঙ্কের দাগ । 

প্রাণের পাখির গান দিয়াছে থামায়ে  

বেড়াত যে সাধগুলি  মেঘের দোলায় দুলি 

তাদের দিয়াছে হায় ভূতলে নামায়ে । 

ক্রমশই বিছাইছে অন্ধকার পাখা  

আঁখি হতে সবকিছু পড়িতেছে ঢাকা । 

ফুল ফুটে  আমি আর দেখিতে না পাই  

পাখি গাহে  মোর কাছে গাহে না সে আর  

দিন হল  আলো হল  তবু দিন নাই  

আমি শুধু নেহারি পাখার অন্ধকার । 

মিছা বসে রহিব না আর 

চরাচর হারায় আমার । 


    
    

    
    
    

  

