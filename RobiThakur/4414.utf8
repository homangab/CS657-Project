

  
    নটরাজ বিলাপ ২৮
                
    
    








  
  

        

      রবীন্দ্র রচনাবলী (:)
    
 
    
    নটরাজ বিলাপ ২৮
    
    
    নটরাজ

হেমন্তের প্রবেশ 
 গান 

  
    নমো  নমো  নমো । 
  

তুমি ক্ষুধার্তজনশরণ্য  
অমৃতঅন্নভোগধন্য 

  
    করো অন্তর মম । 
  

হেমন্তেরে বিভল করে কিসে  
চলিতে পথে হারাল কেন দিশে । 

  
    যেন রে ওর আলোর স্মৃতিখানি 
    বিস্মৃতির বাষ্পে নিল টানি — 
    কণ্ঠ তাই হারাল তার বাণী  
  
  অশ্রু কাঁপে নয়নঅনিমিষে । 
  হেমন্তেরে বিভল করে কিসে । 


ক্ষণেক তরে লওনা ঘরে ডাকি  
যাত্রা ওর অনেক আছে বাকি । 

  শিশিরকণা লাগিবে পায়ে পায়ে  
  রুক্ষ কেশ কাঁপিবে হিমবায়ে  
  আঁধারকরা ঘনবনের ছায়ে 
  
    শুষ্ক পাতা রয়েছে পথ ঢাকি । 
    ক্ষণেক তরে লওনা ঘরে ডাকি । 
     
  

বাসা যে ওর সুদূর হিমাচলে  
শেওলাঝোলা তিমির গুহাতলে । 

  যে পথ বাহি বলাকা যায় ফিরে 
  সৈকতিনী নদীর তীরে তীরে  
  সে পথ দিয়ে ধানের খেত ঘিরে 
  
    হিমের ভারে চলিবে পলে পলে । 
    যেতে যে হবে সুদূর হিমাচলে । 
  




    
    

    
    
    

  

