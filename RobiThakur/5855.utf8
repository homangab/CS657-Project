

  
    কাহিনী - কর্ণ-কুন্তী-সংবাদ, ৮৭
                
    
    








  
  

        

      রবীন্দ্র রচনাবলী (://.-..)
    
 -->
    
    কাহিনী - কর্ণ-কুন্তী-সংবাদ, ৮৭
    
    
    কাহিনী




জাগায়ে জর্জর বক্ষে — কাহার নয়ন 
তোমার সর্বাঙ্গে দিল আশিস্‌-চুম্বন । 
অর্জুনজননী সে যে । যবে কৃপ আসি 
তোমারে পিতার নাম শুধালেন হাসি , 
কহিলেন ‘ রাজকুলে জন্ম নহে যার 
অর্জুনের সাথে যুদ্ধে নাহি অধিকার — 
আরক্ত আনত মুখে না রহিল বাণী , 
দাঁড়ায়ে রহিলে , সেই লজ্জা-আভাখানি 
দহিল যাহার বক্ষ অগ্নিসম তেজে 
কে সে অভাগিনী । অর্জুনজননী সে যে । 
পুত্র দুর্যোধন ধন্য , তখনি তোমারে 
অঙ্গরাজ্যে কৈল অভিষেক । ধন্য তারে । 
মোর দুই নেত্র হতে অশ্রুবারিরাশি 
উদ্দেশে তোমারি শিরে উচ্ছ্বসিল আসি 
অভিষেক-সাথে । হেনকালে করি পথ 
রঙ্গমাঝে পশিলেন সূত অধিরথ 
আনন্দবিহ্বল । তখনি সে রাজসাজে 
চারি দিকে কুতূহলী জনতার মাঝে 
অভিষেকসিক্ত শির লুটায়ে চরণে 
সূতবৃদ্ধে প্রণমিলে পিতৃসম্ভাষণে । 
ক্রূর হাস্যে পাণ্ডবের বন্ধুগণ সবে 
ধিক্কারিল ; সেইক্ষণে পরম গরবে 
বীর বলি যে তোমারে ওগো বীরমণি 
আশিসিল , আমি সেই অর্জুনজননী । 

কর্ণ ।&;&;&;&;&; &;প্রণমি তোমারে আর্যে । রাজমাতা তুমি , 


কেন হেথা একাকিনী । এ যে রণভূমি , 
আমি কুরুসেনাপতি । 

কুন্তী । &;&;&;&;&;&;&;&;&;&;&;&;&;&;&;&;&;&;&;&;পুত্র , ভিক্ষা আছে — 


বিফল না ফিরি যেন । 

কর্ণ ।&;&;&;&;&;&;&;&;&;&;&;&;&;&;&;&;&;&;&;&; ভিক্ষা , মোর কাছে! 


আপন পৌরুষ ছাড়া , ধর্ম ছাড়া আর 
যাহা আজ্ঞা কর দিব চরণে তোমার । 




    
    

    
    
    

  

