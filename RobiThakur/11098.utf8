

  
    শিশুখেলা ২
                
    
    








  
  

        

      রবীন্দ্র রচনাবলী (:)
    
 
    
    শিশুখেলা ২
    
    
    শিশু


কী চাস ওরে অমন ক’রে 
 শরম ভুলিয়া । 
 
নিখিল শোনে আকুল মনে 
 নূপুর  বাজনা । 
তপন শশী হেরিছে বসি 
 তোমার সাজনা। 
 
ঘুমাও যবে মায়ের বুকে 
আকাশ চেয়ে রহে ও মুখে  
জাগিলে পরে প্রভাত করে 
 নয়ন  মাজনা । 
নিখিল শোনে আকুল মনে 
 নূপুর  বাজনা । 
 
ঘুমের বুড়ি আসিছে উড়ি 
 নয়ন  ঢুলানী  
গায়ের ’পরে কোমল করে 
 পরশ  বুলানী । 
মায়ের প্রাণে তোমারি লাগি 
জগৎ  মাতা রয়েছে জাগি  
ভুবন  মাঝে নিয়ত রাজে 
 ভুবন  ভুলানী । 
ঘুমের বুড়ি আসিছে উড়ি 
  নয়ন  ঢুলানী । 
 


    
    

    
    
    

  

