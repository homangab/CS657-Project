

  
    শ্যামলী   মিলভাঙা  ২
                
    
    








  
  

        

      রবীন্দ্র রচনাবলী (:)
    
 
    
    শ্যামলী   মিলভাঙা  ২
    
    
    শ্যামলী


জোড় ভেঙে ভাঙল আমাদের জীবনের গাঁথনি । 

যে দ্বীপের শ্যামল ছবিখানি সদ্য আঁকা পড়েছে 


সমুদ্রের লীলাচঞ্চল তরঙ্গপটে 

তাকে যেমন দেয় মুছে 

এক জোয়ারের তুমুল তুফানে  

তেমনি মিলিয়ে গেল আমাদের কাঁচা জগৎ 

 সুখদুঃখের নতুন  অঙ্কুর  মেলা 

শ্যামল রূপ নিয়ে । 
 
 তার পরে
অনেক দিন গেছে কেটে । 

আষাঢ়ের আসন্নবর্ষণ সন্ধ্যায় 

যখন তোমাকে দেখি মনে মনে  

দেখতে পাই তুমি আছ 


সেইদিনকার কচি যৌবনের মায়া দিয়ে ঘেরা । 

তোমার বয়স গেছে থেমে । 

তোমার সেই বসন্তের আমের বোলে 

আজও তেমনি গন্ধেরই ঘোষণা  

তোমার সেদিনকার মধ্যাহ্ন 
 আজ
মধ্যাহ্নেও ঘুঘুর ডাকে তেমনি বিরহাতুর । 

আমার কাছে তোমার স্মরণ রয়ে গেছে 

প্রকৃতির বয়সহারা এই  সব পরিচয়ের দলে । 

সুন্দর তুমি বাঁধা রেখায়  

প্রতিষ্ঠিত তুমি অচল ভূমিতে । 


 
আমার জীবনধারা 
 কোথাও রইল না থেমে । 
 দুর্গমের
মধ্যে  গভীরের মধ্যে  

মন্দভালোর দ্বন্দ্ববিরোধে  

চিন্তায় সাধনায় আকাঙ্ক্ষায়  

কখনো সফলতায়  কখনো প্রমাদে  

চলে এসেছি তোমার জানা সীমার 

বহুদূর বাইরে  

    
    

    
    
    

  

