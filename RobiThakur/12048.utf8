

  
    পরিশেষ  চিরন্তন ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  চিরন্তন ১
    
    
    চিরন্তন
এই বিদেশের রাস্তা দিয়ে ধুলোয় আকাশ ঢেকে 

গাড়ি আমার চলতেছিল হেঁকে । 
হেনকালে নেবুর ডালে স্নিগ্ধ ছায়ায় উঠল কোকিল ডেকে 

পথকোণের ঘন বনের থেকে । 
 

এই পাখিটির স্বরে 

চিরদিনের সুর যেন এই একটি দিনের'পরে 

বিন্দু বিন্দু ঝরে 
ছেলেবেলায় গঙ্গাতীরে আপনমনে চেয়ে জলের পানে 
 শুনেছিলেম পল্লীতলে  এই কোকিলের
গানে 

অসীমকালের অনির্বচনীয় 
প্রাণে আমার শুনিয়েছিল  ‘ তুমি আমার প্রিয় । ' 
 
সেই ধ্বনিটি কানন ব্যেপে পল্লবে পল্লবে 


জলের কলরবে 
ওপারপানে মিলিয়ে যেত সুদূর নীলাকাশে । 

আজ এই পরবাসে 

সেই ধ্বনিটি ক্ষুব্ধ পথের পাশে 
গোপন শাখার ফুলগুলিরে দিল আপন বাণী । 

বনচ্ছায়ার শীতল শান্তিখানি 
প্রভাতআলোর সঙ্গে করে নিবিড় কানাকানি 

ওই বাণীটির বিমল সুরে গভীর রমণীয় — 

‘ তুমি আমার প্রিয় । ' 
 

এরই পাশেই নিত্য হানাহানি  

প্রতারণার ছুরি 

পাঁজর কেটে করে চুরি 

সরল বিশ্বাস  
 কুটিল হাসি
ঘটিয়ে তোলে জটিল সর্বনাশ । 
নিরাশ দুঃখে চেয়ে দেখি পৃথ্বীব্যাপী মানববিভীষিকা 



    
    

    
    
    

  

