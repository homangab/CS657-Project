

  
    গীতাঞ্জলি  ১০৫
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ১০৫
    
    
    ১০৫


আর

আমায় আমি নিজের শিরে 

  বইব না । 

আর

নিজের দ্বারে কাঙাল হয়ে 

 রইব না । 

এই

বোঝা তোমার পায়ে ফেলে 

বেড়িয়ে পড়ব অবহেলে — 

কোনো খবর রাখব না ওর  

কোনো কথাই কইব না । 


আমায় আমি নিজের শিরে 

 বইব না । 


বাসনা মোর যারেই পরশ 

 করে সে  

আলোটি তার নিবিয়ে ফেলে 

 নিমেষে । 

ওরে

সেই অশুচি  দুই হাতে তার 

যা এনেছে চাই নে সে আর  

তোমার প্রেমে বাজবে না যা 

সে আর আমি সইব না 

আমায় আমি নিজের শিরে 

  বইব না । 


    
    

    
    
    

  

