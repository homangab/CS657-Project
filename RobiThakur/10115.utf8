

  
    পরিশিষ্ট২
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট২
    
    
    পরিশিষ্ট

বলিয়াছেন বাংলা ছন্দের প্রাণগত ভাব কী ও তাহার স্বাভাবিক গতি কোন্‌দিকে তাহা সিন্ধুদূতের ছন্দ আলোচনা করিলে উপলব্ধ হইতে পারে সেবিষয়ে আমাদের মতভেদ আছে। ভাষার  উচ্চারণঅনুসারে  ছন্দ  নিয়মিত  হইলে  তাহাকেই  স্বাভাবিক  ছন্দ  বলা  যায়  কিন্তু  বর্তমান  কোনো কাব্যগ্রন্থে ( এবং সিন্ধুদূতেও) তদনুসারে ছন্দ নিয়মিত হয় নাই। আমাদের ভাষায় পদে পদে হসন্ত শব্দ দেখা যায় কিন্তু আমরা ছন্দ পাঠ করিবার সময় তাহাদের হসন্ত উচ্চারণ লোপ করিয়া দিই। এইজন্য যেখানে চোদ্দটা অক্ষর  বিন্যস্ত হইয়াছে বাস্তবিক বাংলা উচ্চারণ অনুসারে পড়িতে  গেলে তাহা হয়তো  আট বা নয় অক্ষরে পরিণত হয়। রামপ্রসাদের নিম্নলিখিত ছন্দটি পাঠ করিয়া দেখো।


মন্‌ বেচারির্‌ কী দোষ্‌ আছে  

তারে যেমন্‌ নাচাও ্ তেম্‌নি নাচে । 

দ্বিতীয় ছত্রের ‘তারে’ নামক অতিরিক্ত শব্দটি ছাড়িয়া দিলে দুই ছত্রে এগারোটি করিয়া অক্ষর থাকে। কিন্তু উহাই আধুনিক ছন্দে পরিণত করিতে হইলে নিম্নলিখিতরূপ হয়–

মনের কী দোষ আছে  

যেমন নাচাও নাচে । 


ইহাতে দুই ছত্রে আটটি অক্ষর হয় তাল ঠিক সমান রহিয়াছে অথচ অক্ষর কম পড়িতেছে। তাহার কারণ শেষোক্ত ছন্দে আমরা হসন্ত শব্দকে আমল দিই না। বাস্তবিক ধরিতে গেলে রামপ্রসাদের ছন্দেও আটটির অধিক অক্ষর নাই।

মন্বেচারি র্কী দোষাছে  

যেমন্নাচা তেম্নি নাচে । 


দ্বিতীয় ছত্র হইতে ‘নাচাও’ শব্দের ‘ও’ অক্ষর ছাড়িয়া দিয়াছি তাহার কারণ এই ওটি ‘হসন্ত’ ও পরবর্তী ‘তে’র সহিত ইহা যুক্ত।
উপরে দেখাইলাম বাংলা ভাষার স্বাভাবিক ছন্দ কী। আর যদি কখনো স্বাভাবিক দিকে বাংলা ছন্দের গতি হয় তবে ভবিষ্যতের ছন্দ রামপ্রসাদের ছন্দের অনুযায়ী হইবে।


বাংলা শব্দ ও ছন্দ

বাংলা  শব্দউচ্চারণের  মধ্যে  কোথাও  ঝোঁক  নাই  অথবা  যদি  থাকে  সে  এত  সামান্য  যে  তাহাকে  নাই বলিলেও  ক্ষতি  হয়  না।  এইজন্যেই  আমাদের  ছন্দে  অক্ষর  গনিয়া  মাত্রা  নিরূপিত  হইয়াছে।  কথার  প্রত্যেক অক্ষরের মাত্রা সমান। কারণ কোনো স্থানে বিশেষ ঝোঁক না থাকাতে অক্ষরের বড়ো ছোটো প্রায় নাই। সংস্কৃত উচ্চারণে যে দীর্ঘহ্রস্বের নিয়ম আছে তাহাও বাংলায় লোপ পাইয়াছে। এই কারণে উচ্চারণহিসাবে বাংলাভাষা বঙ্গদেশের সমতলপ্রসারিত প্রান্তরভূমির মতো সর্বত্র সমান। জিহ্বা কোথাও বাধা না পাইয়া ভাষার উপর দিয়া যেন একপ্রকার নিদ্রিত অবস্থায় চলিয়া যায় কথাগুলি চিত্তকে পদে পদে প্রতিহত করিয়া অবিশ্রাম মনোযোগ জাগ্রত করিয়া রাখিতে পারে না। শব্দের সহিত শব্দের সংঘর্ষণে যে বিচিত্র সংগীত উৎপন্ন হয় তাহা সাধারণত বাংলা ভাষায় অসম্ভব কেবল একতান কলধ্বনি ক্রমে সমস্ত ইন্দ্রিয়ের চেতনা লোপ করিয়া দেয়। একটি শব্দের সম্পূর্ণ অর্থ হৃদয়ংগম হইবার পূর্বেই অবিলম্বে আরএকটি কথার উপরে স্খলিত হইয়া পড়িতে হয়। বৈষ্ণব কবির একটি গান আছে–


মন্দপবন  কুঞ্জভবন  

কুসুমগন্ধমাধুরী । 




    
    

    
    
    

  

