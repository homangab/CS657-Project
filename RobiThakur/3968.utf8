

  
    যোগাযোগ- চতুর্থ অঙ্ক-পরের দৃশ্য, ৭৬
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- চতুর্থ অঙ্ক-পরের দৃশ্য, ৭৬
    
    
    যোগাযোগ

কুমুদিনী । দাদা , তোমার পায়ে পড়ি , এখন কালুদাকে না , একটু ঘুমোবার চেষ্টা করো । 
[ প্রস্থান 
&; 
কালুর প্রবেশ 
&; 
কালু । কী হল বলো তো । কুমুকে ওদের ওখানে ফিরে নিয়ে যাবার কথা কিছু বললে কি ? 
বিপ্রদাস । হাঁ বলেছিল । কুমু তার জবাব দিয়েছে , সে যাবে না । 
কালু । বল কী দাদা! এ যে সর্বনেশে কথা! 
বিপ্রদাস । সর্বনাশকে আমরা কোনো কালে ভয় করি নে , ভয় করি অসম্মানকে । 
কালু । তা হলে তৈরি হও , আর দেরি নেই । রক্তে আছে , যাবে কোথায় ? জানি তো , তোমার বাবা ম্যাজিস্ট্রেটকে তুচ্ছ করতে গিয়ে অন্তত দু-লাখ টাকা লোকসান করেছিলেন । বুক ফুলিয়ে নিজের বিপদ ঘটানো , ও তোমাদের পৈতৃক শখ । ওটা অন্তত আমার বংশে নেই , তাই তোমাদের সাংঘাতিক পাগলামিগুলো চুপ করে সইতে পারি নে । কিন্তু বাঁচব কী করে ? 
বিপ্রদাস । দলিলের শর্ত অনুসারে মধুসূদন ছ মাস নোটিস না দিয়ে আমার কাছ থেকে টাকা দাবি করতে পারে না । ইতিমধ্যে সুবোধ আষাঢ় মাসের মধ্যেই এসে পড়বে — তখন একটা উপায় হতে পারবে । 
কালু । উপায় হবে বৈকি । বাতিগুলো এক দমকায় নিবত , সেইগুলো একে একে ভদ্র রকম করে নিববে । 
বিপ্রদাস । বাতি তলার খোপটার মধ্যে এসে জ্বলছে , এখন যে ফরাস এসে তাকে যেরকম ফুঁ দিয়েই নেবাক-না — তাকে বেশি হাহুতাশ করবার কিছু নেই । ওই তলানির আলোটার তদ্‌বির করতে আর ভালো লাগে না ; ওর চেয়ে পুরো অন্ধকারে সোয়াস্তি পাওয়া যায় । 
কালু । তোমাকে কিছু ভাবতে হবে না ভাই , যা করবার আমিই করব । যাই , একবার দালাল-মহলে ঘুরে আসি গে । 
[ কালুর প্রস্থান 
কুমুদিনীর প্রবেশ 
&; 
বিপ্রদাস । কুমু , ভালো করে সব ভেবে দেখেছিস ? 
কুমুদিনী । ভাবনা সম্পূর্ণ শেষ করে দিয়েছি , তাই আমার মন আজ খুব নিশ্চিন্ত । ঠিক মনে হচ্ছে যেমন এখানে ছিলুম তেমনি আছি — মাঝে যা-কিছু ঘটেছে সমস্ত স্বপ্ন । 
বিপ্রদাস । যদি তোকে জোর করে নিয়ে যাবার চেষ্টা হয় , তুই জোর করে সামলাতে পারবি ? 
কুমুদিনী । তোমার উপর উৎ পাত যদি না হয় তো খুব পারব । 
বিপ্রদাস । এইজন্যে জিজ্ঞাসা করছি যে , যদি শেষকালে ফিরে যেতেই হয় তা হলে যত দেরি করে যাবি ততই সেটা বিশ্রী হয়ে উঠবে । ওদের সঙ্গে সম্বন্ধসূত্র তোর মনকে কোথাও কিছুমাত্র জড়িয়েছে কি ? 
কুমুদিনী । কিছুমাত্র না । কেবল আমি নবীনকে , মোতির মা'কে , হাবলুকে ভালোবাসি । 
বিপ্রদাস । দেখ কুমু , ওরা উৎ পাত করবে । সমাজের জোরে , আইনের জোরে উৎ পাত করবার ক্ষমতা ওদের আছে । সেইজন্যেই সেটাকে অগ্রাহ্য করা চাই । করতে গেলেই লজ্জা সংকোচ ভয় সমস্ত বিসর্জন দিয়ে লোকসমাজের সামনে দাঁড়াতে হবে । ঘরে বাইরে চারি দিকে নিন্দের তুফান উঠবে , তার মাঝখানে মাথা তুলে তোর 

    
    

    
    
    

  

