

  
    খেয়া  শুভক্ষণ
                
    
    








  
  

        

      রবীন্দ্র রচনাবলী (:)
    
 
    
    খেয়া  শুভক্ষণ
    
    
    শুভক্ষণ


 ওগো মা  রাজার দুলাল যাবে আজি মোর 

ঘরের সমুখপথে  

আজি এ প্রভাতে গৃহকাজ লয়ে 

রহিব বলো কী মতে । 

বলে দে আমায় কী করিব সাজ  

কী ছাঁদে কবরী বেঁধে লব আজ  

পরিব অঙ্গে কেমন ভঙ্গে 

কোন্‌ বরনের বাস । 
 
 মা গো   কী হল তোমার  অবাক
নয়নে 

মুখপানে কেন চাস । 
 আমি  দাঁড়াব যেথায়
বাতায়নকোণে 

সে চাবে না সেথা জানি তাহা মনে— 

ফেলিতে নিমেষ দেখা হবে শেষ  

যাবে সে সুদূর পুরে  
 শুধু
 সঙ্গের বাঁশি কোন্‌ মাঠ হতে 

বাজিবে ব্যাকুল সুরে । 
 
 তবু
 রাজার দুলাল যাবে আজি মোর 

ঘরের সমুখপথে  
 শুধু
 সে নিমেষ লাগি না করিয়া বেশ 

রহিব বলো কী মতে । 
 


    
    

    
    
    

  

