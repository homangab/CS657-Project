

  
    নৃত্যনাট্য চিত্রাঙ্গদা- ৬, ২৫
                
    
    








  
  

        

      রবীন্দ্র রচনাবলী (://.-..)
    
 -->
    
    নৃত্যনাট্য চিত্রাঙ্গদা- ৬, ২৫
    
    
    নৃত্যনাট্য চিত্রাঙ্গদা


চিত্রাঙ্গদার প্রবেশ 
চিত্রাঙ্গদা।&;&;&;&;&;&;&;&; আমি চিত্রাঙ্গদা, আমি রাজেন্দ্রনন্দিনী।

  নহি দেবী , নহি সামান্যা নারী । 

পূজা করি মোরে রাখিবে ঊর্ধ্বে 

  
    সে নহি নহি , 
  

হেলা করি মোরে রাখিবে পিছে 

  
    সে নহি নহি । 
  

যদি পার্শ্বে রাখ মোরে 

  
    সংকটে সম্পদে , 
  

সম্মতি দাও যদি কঠিন ব্রতে 

  
    সহায় হতে , 
  
  পাবে তবে তুমি চিনিতে মোরে । 

আজ শুধু করি নিবেদন — 

  আমি চিত্রাঙ্গদা রাজেন্দ্রনন্দিনী । 



অর্জুন। &;&;&;&;&;&; ধন্য ধন্য ধন্য আমি। 
সমবেত নৃত্য 
তৃষ্ণার শান্তি সুন্দরকান্তি 
তুমি এসো বিরহের সন্তাপ-ভঞ্জন । 

  দোলা দাও বক্ষে , 
  এঁকে দাও চক্ষে 
  
    স্বপনের তুলি দিয়ে মাধুরীর অঞ্জন । 
  
  এনে দাও চিত্তে 
  রক্তের নৃত্যে 
  
    বকুলনিকুঞ্জের মধুকরগুঞ্জন । 
  
  উদ্‌বেল উতরোল 
  যমুনার কল্লোল , 
  
    কম্পিত বেণুবনে মলয়ের চুম্বন । 
    
      আনো নব পল্লবে 
      
        নর্তন উল্লোল , 
      
    
  
  অশোকের শাখা ঘেরী বল্লরীবন্ধন ॥ 
  
    
      – 
    
  




    
    

    
    
    

  

