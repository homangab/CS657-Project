

  
    ছবি ও গান  রাহুর প্রেম  ৪
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  রাহুর প্রেম  ৪
    
    
    ছবি ও গান

 শুনিবি আঁধারঘোরে  
কোথা হতে এক কাতর উন্মাদ 
 ডাকে তোর নাম ধ'রে । 
সুবিজন পথে চলিতে চলিতে 
 সহসা সভয় গণি  
সাঁঝের আঁধারে শুনিতে পাইবি 
 আমার হাসির ধ্বনি । 
 

হেরো অন্ধকার মরুময়ী নিশা — 
আমার পরান হারায়েছে দিশা  
অনন্ত এ ক্ষুধা অনন্ত এ তৃষা 
 করিতেছে হাহাকার । 
আজিকে যখন পেয়েছি রে তোরে 
 এ চিরযামিনী ছাড়িব কী
করে । 
এ ঘোর পিপাসা যুগযুগান্তরে 
 মিটিবে কি কভু আর । 
বুকের ভিতরে ছুরির মতন  
মনের মাঝারে বিষের মতন  
রোগের মতন  শোকের মতন 
 রব আমি অনিবার । 
জীবনের পিছে মরণ দাঁড়ায়ে  
 আশার পশ্চাতে ভয় — 
ডাকিনীর মতো রজনী ভ্রমিছে 
চিরদিন ধরে দিবসের পিছে 
 সমস্ত ধরণীময় । 
যেথায় আলোক সেইখানে ছায়া 
 এই তো নিয়ম ভবে  
ও রূপের কাছে চিরদিন তাই 
 এ ক্ষুধা জাগিয়া রবে 

    
    

    
    
    

  

