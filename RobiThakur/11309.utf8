

  
    মানসী   গুপ্ত প্রেম ২
                
    
    








  
  

        

      রবীন্দ্র রচনাবলী (:)
    
 
    
    মানসী   গুপ্ত প্রেম ২
    
    
    মানসী

 যত গোপনে
ভালোবাসি পরান ভরি

পরান ভরি উঠে শোভাতে—
 যেমন কালো
মেঘে
অরুণআলো লেগে

মাধুরী উঠে জেগে প্রভাতে।


আমি সে শোভা কাহারে তো দেখাতে নারি

এ পোড়া দেহ সবে দেখে যায়—
 প্রেম যে চুপে
চুপে
ফুটিতে চাহে রূপে

মনেরই অন্ধকূপে থেকে যায়।

 দেখো বনের
ভালোবাসা আঁধারে বসি

কুসুমে আপনারে বিকাশে
 তারকা নিজ
হিয়া
তুলিছে উজলিয়া

আপন আলো দিয়া লিখা সে।


ভবে প্রেমের আঁখি প্রেম কাড়িতে চাহে

মোহন রূপ তাই ধরিছে।
 আমি যে
আপনায়
ফুটাতে পারি নাই

পরান কেঁদে তাই মরিছে।


আমি আপন মধুরতা আপনি জানি

পরানে আছে যাহা জাগিয়া
 তাহারে লয়ে
সেথা
দেখাতে পারিলে তা

যেত এ ব্যাকুলতা ভাগিয়া।


আমি রূপসী নহি তবু আমারো মনে

প্রেমের রূপ সে তো সুমধুর।
 ধন সে
যতনের
শয়নস্বপনের

করে সে জীবনের তমোদূর।


আমি আমার অপমান সহিতে পারি

প্রেমের সহে না তো অপমান।


    
    

    
    
    

  

