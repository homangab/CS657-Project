

  
    শ্যামলী   মিলভাঙা  ১
                
    
    








  
  

        

      রবীন্দ্র রচনাবলী (:)
    
 
    
    শ্যামলী   মিলভাঙা  ১
    
    
    মিলভাঙা 
এসেছিলে কাঁচা জীবনের 

পেলব রূপটি নিয়ে — 
 এনেছিলে আমার হৃদয়ের
প্রথম বিস্ময়  

রক্তে প্রথম কোটালের বান । 
 আধোচেনার
ভালোবাসার মাধুরী 

ছিল যেন ভোরবেলাকার 
 কালো ঘোমটার
সূক্ষ্ম সোনার কাজ— 

গোপন শুভদৃষ্টির আবরণ । 
 মনের মধ্যে
তখনো 
অসংশয় হয় নি পাখির কাকলি  
 বনের মর্মর
একবার জাগে 

একবার যায় মিলিয়ে । 


 
 বহুলোকের
সংসারের মাঝখানে 

চুপিচুপি তৈরি হতে লাগল 

 আমাদের দুজনের নিভৃত জগৎ । 

পাখি যেমন প্রতিদিন 

খড়কুটো কুড়িয়ে এনে বাসা বাঁধে 

তেমনি সেই জগতের উপকরণ সামান্য  

চল্‌তি মুহূর্তের খসে  পড়া 

উড়ে  আসা সঞ্চয় দিয়ে গাঁথা 

তার মূল্য ছিল তার রচনায়  

নয় তার বস্তুতে । 


 
 শেষে একদিন
দুজনের নৌকো  বাওয়া থেকে 

কখন একলা গেছ নেমে  

আমি ভেসে চলেছি স্রোতে  

তুমি বসে রইলে ও পারের ডাঙায় । 

মিলল না আর আমার হাতে তোমার হাতে 

কাজে কিংবা খেলায় । 



    
    

    
    
    

  

