

  
    চিত্রা - জীবনদেবতা, ২
                
    
    








  
  

        

      রবীন্দ্র রচনাবলী (://.-..)
    
 -->
    
    চিত্রা - জীবনদেবতা, ২
    
    
    চিত্রা

কী দেখিছ , বঁধু , মরমমাঝারে 
&;&;&;&; রাখিয়া নয়ন দুটি । 
করেছ কি ক্ষমা যতেক আমার 
&;&;&;&; স্খলন পতন ত্রুটি । 
পূজাহীন দিন সেবাহীন রাত 
কত বারবার ফিরে গেছে নাথ , 
অর্ঘ্যকুসুম ঝরে পড়ে গেছে 
&;&;&;&; বিজন বিপিনে ফুটি । 
যে সুরে বাঁধিলে এ বীণার তার 
নামিয়া নামিয়া গেছে বারবার — 
হে কবি , তোমার রচিত রাগিণী 
&;&;&;&; আমি কি গাহিতে পারি । 
তোমার কাননে সেচিবারে গিয়া 
ঘুমায়ে পড়েছি ছায়ায় পড়িয়া , 
সন্ধ্যাবেলায় নয়ন ভরিয়া 
&;&;&;&; এনেছি অশ্রুবারি । 
&; 
&; 
এখন কি শেষ হয়েছে , প্রাণেশ , 
&;&;&;&; যা কিছু আছিল মোর । 
যত শোভা যত গান যত প্রাণ 
&;&;&;&; জাগরণ ঘুমঘোর । 
শিথিল হয়েছে বাহুবন্ধন , 
মদিরাবিহীন মম চুম্বন , 
জীবনকুঞ্জে অভিসারনিশা 
&;&;&;&; আজি কি হয়েছে ভোর ? 
ভেঙে দাও তবে আজিকার সভা , 
আনো নব রূপ , আনো নব শোভা , 
নূতন করিয়া লহো আরবার 
&;&;&;&; চিরপুরাতন মোরে । 
নূতন বিবাহে বাঁধিবে আমায় 
&;&;&;&; নবীন জীবনডোরে । 

    
    

    
    
    

  

