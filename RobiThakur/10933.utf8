

  
    প্রভাতসংগীত পুনর্মিলন ৪
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত পুনর্মিলন ৪
    
    
    প্রভাতসংগীত


সহস্র স্নেহের বাহু দিয়ে

আঁধার পালিছে বুকে নিয়ে।
নাহি রবি নাহি শশী নাহি গ্রহ নাহি তারা

কে জানে কোথায় দিগ‍্‌বিদিক।

আমি শুধু একেলা পথিক।

তোমারে গেলেম ফেলে

অরণ্যে গেলেম চলে

কাটালেম কত শত দিন

ম্রিয়মাণ সুখশান্তিহীন।

আজিকে একটি পাখি পথ দেখাইয়া মোরে

আনিল এ অরণ্যবাহিরে

আনন্দের সমুদ্রের তীরে।

সহসা দেখিনু রবিকর

সহসা শুনিনু কত গান।

সহসা পাইনু পরিমল

সহসা খুলিয়া গেল প্রাণ।
দেখিনু ফুটিছে ফুল দেখিনু উড়িছে পাখি

আকাশ পুরেছে কলস্বরে।

জীবনের ঢেউগুলি ওঠে পড়ে চারিদিকে

রবিকর নাচে তার ’পরে।
চারি দিকে বহে বায়ু চারিদিকে ফুটে আলো

চারিদিকে অনন্ত আকাশ
চারি দিকপানে চাইচারি দিকে প্রাণ ধায়

জগতের অসীম বিকাশ।
কেহ এসে বসে কোলে কেহ ডাকে সখা ব’লে
 কাছে এসে
কেহ করে খেলা।
কেহ হাসে কেহ গায় কেহ আসে কেহ যায়
 এ কী হেরি
আনন্দের মেলা
যুবক যুবতি হাসে বালক বালিকা নাচে
 দেখে যে রে
জুড়ায় নয়ন।



    
    

    
    
    

  

