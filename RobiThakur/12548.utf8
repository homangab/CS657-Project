

  
    সানাই  অবশেষে ১
                
    
    








  
  

        

      রবীন্দ্র রচনাবলী (:)
    
 
    
    সানাই  অবশেষে ১
    
    
    অবশেষে
যৌবনের অনাহূত রবাহূত ভিড়করা ভোজে 

কে ছিল কাহার খোঁজে  
 ভালো করে মনে ছিল না
তা । 

ক্ষণে ক্ষণে হয়েছে আসন পাতা  

ক্ষণে ক্ষণে নিয়েছে সরায়ে । 
মালা কেহ গিয়েছে পরায়ে 
 জেনেছিনু  তবু কে যে
জানি নাই তারে । 

মাঝখানে বারে বারে 

কত কী যে এলোমেলো 

কভু গেল  কভু এল । 
 সার্থকতা ছিল যেইখানে 
ক্ষণিক পরশি তারে চলে গেছি জনতার টানে । 
 

সে যৌবনমধ্যাহ্নের অজস্রের পালা 
শেষ হয়ে গেছে আজি  সন্ধ্যার প্রদীপ হল জ্বালা । 
 অনেকের মাঝে যারে কাছে
দেখে হয় নাই দেখা 

একেলার ঘরে তারে একা 
 চেয়ে দেখি  কথা কই
চুপে চুপে  

পাই তারে নাপাওয়ার রূপে । 



    
    

    
    
    

  

