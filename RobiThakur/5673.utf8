

  
    অন্ত্যেষ্টিসৎকার  তৃতীয় দৃশ্য  ৩
                
    
    








  
  

        

      রবীন্দ্র রচনাবলী (:)
    
 
    
    অন্ত্যেষ্টিসৎকার  তৃতীয় দৃশ্য  ৩
    
    
    অন্ত্যেষ্টিসৎকার

স্কন্দ । কী ? 
চন্দ্র । কী ? 
নন্দ । কী ? 
ডাক্তার । ওঁর বদলে তোমরা যদি কেউ সময়মত মর । 


তৃতীয় দৃশ্য
বহির্বাটিতে লোকসমাগম

কানাই । ওহে  সাড়েআটটা বাজল । দেরি কিসের ? 
চন্দ্র । বসুন  একটু তামাক খান । 
কানাই । তামাক তো সকাল থেকেই খাচ্ছি । 
বলাই । কই হে  তোমাদের জোগাড় তো কিছুই দেখি নে । 
চন্দ্র । জোগাড় সমস্তই আছে — আমাদের কোনো ত্রুটি নেই — এখন কেবল 
রামতারণ । কী হে চন্দ্র  আর দেরি করা তো ভালো হয় না । 
চন্দ্র । সে কি আমি বুঝি নে — কিন্তু 
হরিহর । দেরি কিসের জন্যে হচ্ছে ? আপিসের বেলা হয় যে  কাণ্ডখানা কী 
ইন্দ্রকিশোরের প্রবেশ 
ইন্দ্র । ব্যস্ত হবেন না  হল বলে । ততক্ষণ কন্‌ডোলেন্‌স্‌ লেটারগুলো পড়ুন । 
হাতে হাতে বিলি 
এটা ল্যাম্‌বার্টের  এটা হ্যারিসনের  এটা সার জেম্‌স্‌ 
স্কন্দকিশোরের প্রবেশ 
স্কন্দ । এই নিন  ততক্ষণ কাগজে বাবার মৃত্যুর বিবরণ পড়ুন । এই স্টেট্‌স্‌ম্যান  এই ইংলিশম্যান । 
মধুসূদন । ( যাদবের প্রতি ) দেখছ ভাই  বাঙালি পাংচুয়ালিটি কাকে বলে জানে না । 
ইন্দ্র । ঠিক বলেছেন । মরবে তবু পাংচুয়াল হবে না । 
খবরের কাগজ ও কন্‌ডোলেন্‌স পত্র পড়িতে পড়িতে অভ্যাগতগণের অশ্রুপাত 
রাধামোহন । ( সজল নেত্রে) হরি হে দীনবন্ধু 
নয়ানচাঁদ । হায় হায়  এমন লোকেরও এমন বিপদ ঘটে 
নবদ্বীপচন্দ্র । ( সনিশ্বাসে ) প্রভু  তোমারই ইচ্ছা  
রসিক । ‘ হৃদয়বৃন্তে ফুটে যে কমল ' — তার পরে কী ভুলে যাচ্ছি 
‘ হৃদয়বৃন্তে ফুটে যে কমল 
তাহারে কাল অকালে ছিঁড়িলে  হৃদয় 
মৃণাল ডুবে শোকসাগরের জলে । ' 


    
    

    
    
    

  

