

  
    নৈবেদ্য - ৪৭
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৪৭
    
    
    ৪৭

আঘাতসংঘাত-মাঝে দাঁড়াইনু আসি । 
অঙ্গদ কুণ্ডল কণ্ঠী অলংকাররাশি 
খুলিয়া ফেলেছি দূরে । দাও হস্তে তুলি 
নিজহাতে তোমার অমোঘ শরগুলি , 
তোমার অক্ষয় তূণ । অস্ত্রে দীক্ষা দেহো 
রণগুরু । তোমার প্রবল পিতৃস্নেহ 
ধ্বনিয়া উঠুক আজি কঠিন আদেশে । 
&; 
করো মোরে সম্মানিত নববীরবেশে , 
দুরূহ কর্তব্যভারে , দুঃসহ কঠোর 
বেদনায় ; পরাইয়া দাও অঙ্গে মোর 
ক্ষতচিহ্ন-অলংকার । ধন্য করো দাসে 
সফল চেষ্টায় আর নিষ্ফল প্রয়াসে । 
ভাবের ললিত ক্রোড়ে না রাখি নিলীন 
কর্মক্ষেত্রে করি দাও সক্ষম স্বাধীন । 


    
    

    
    
    

  

