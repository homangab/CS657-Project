

  
    নৈবেদ্য  ৬৯
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৬৯
    
    
    ৬৯

তাঁরি হস্ত হতে নিয়ো তব দুঃখভার  
হে দুঃখী  হে দীনহীন । দীনতা তোমার 
ধরিবে ঐশ্বর্যদীপ্তি  যদি নত রহে 
তাঁরি দ্বারে । আর কেহ নহে নহে নহে  
তিনি ছাড়া আর কেহ নাই ত্রিসংসারে 
যার কাছে তব শির লুটাইতে পারে । 
 
 
পিতৃরূপে রয়েছেন তিনি  পিতৃমাঝে 
নমি তাঁরে । তাঁহারি দক্ষিণ হস্ত রাজে 
ন্যায়দন্ড ’পরে  নতশিরে লই তুলি 
তাহার শাসন । তাঁরি চরণঅঙ্গুলি 
আছে মহত্ত্বের ’পরে  মহতের দ্বারে 
আপনারে নম্র ক’রে পূজা করি তাঁরে । 
তাঁরি হস্তস্পর্শরূপে করি অনুভব 
মস্তকে তুলিয়া লই দুঃখের গৌরব । 


    
    

    
    
    

  

