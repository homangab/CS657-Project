

  
    নৈবেদ্য  ৫৪
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৫৪
    
    
    ৫৪

আমারে সৃজন করি যে মহাসম্মান 
দিয়েছ আপন হস্তে  রহিতে পরান 
তার অপমান যেন সহ্য নাহি করি । 
যে আলোক জ্বালায়েছ দিবসশর্বরী 
তার ঊর্ধ্বশিখা যেন সর্বউচ্চে রাখি  
অনাদর হতে তারে প্রাণ দিয়া ঢাকি । 
মোর মনুষ্যত্ব সে যে তোমারি প্রতিমা  
আত্মার মহত্ত্বে মম তোমারি মহিমা 
মহেশ্বর 
 
সেথায় যে পদক্ষেপ করে  
অবমান বহি আনে অবজ্ঞার ভরে  
হোকনা সে মহারাজ বিশ্বমহীতলে 
তারে যেন দণ্ড দিই দেবদ্রোহী বলে 
সর্বশক্তি লয়ে মোর । যাক আর সব  
আপন গৌরবে রাখি তোমার গৌরব । 


    
    

    
    
    

  

