

  
    জাপান যাত্রী ৭ ২
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ৭ ২
    
    
    জাপান যাত্রী ৭

কেননা এ যে তাঁর পরমা সম্পদ। ছোটোর জন্যে বড়োর এই সাধনা যে কী অসীম তা ফুলের পাপড়িতে পাপড়িতে পাখির পাখায় পাখায় মেঘের রঙে রঙে মানুষের হৃদয়ের অপরূপ লাবণ্যে মুহূর্তে মুহূর্তে ধরা পড়ছে। রেখায় রেখায় রঙে রঙে রসে রসে তৃপ্তির আর শেষ নেই। এই আনন্দ কিসের।–অব্যক্ত যে ব্যক্তর মধ্যে কেবলই আপনাকে প্রকাশ করছেন আপনাকে ত্যাগ করে করে ফিরে পাচ্ছেন।
 এই অব্যক্ত কেবলই যদি নামাত্র শূন্যমাত্র হতেন তা হলে প্রকাশের কোনো অর্থই থাকত না তা হলে বিজ্ঞানের অভিব্যক্তি কেবল একটা শব্দমাত্র হত। ব্যক্ত যদি অব্যক্তেরই প্রকাশ না হত তা হলে যা কিছু আছে তা নিশ্চল হয়ে থাকত কেবলই আরোকিছুর দিকে আপনাকে নূতন করে তুলত না। এই আরোকিছুর দিকেই সমস্ত জগতের আনন্দ কেন। এই অজানা আরোকিছুর বাঁশি শুনেই সে কুল ত্যাগ করে কেন। ওই দিকে শূন্য নয় বলেই ওই দিকেই সে পূর্ণকে অনুভব করে বলেই। সেইজন্যই উপনিষদ বলেছেন–ভূমৈব সুখং ভূমাত্বেব বিজিজ্ঞাসিতব্যঃ। সেইজন্যই তো সৃষ্টির এই লীলা দেখছি আলো এগিয়ে চলেছে অন্ধকারের অকূলে অন্ধকার নেমে আসছে আলোর কূলে। আলোর মন ভুলেছে কালোয় কালোর মন ভুলেছে আলোয়।
 মানুষ যখন জগৎকে নাএর দিকে থেকে দেখে তখন তার রূপক একেবারে উলটে যায়। প্রকাশের একটা উলটো পিঠ আছে সে হচ্ছে প্রলয়। মৃত্যুর ভিতর দিয়ে ছাড়া প্রাণের বিকাশ হতেই পারে না। হয়েওঠার মধ্যে দুটো জিনিস থাকাই চাই–যাওয়া এবং হওয়া। হওয়াটাই হচ্ছে মুখ্য যাওয়াটাই গৌণ।
 কিন্তু মানুষ যদি উলটো পিঠেই চোখ রাখে বলে সবই যাচ্ছে কিছুই থাকছে না বলে জগৎ বিনাশেরই প্রতিরূপ সমস্তই মায়া যাকিছু দেখছি এসমস্তই ‘না’ তা হলে এই প্রকাশের রূপকেই সে কালো করে ভয়ংকর করে দেখে তখন সে দেখে এই কালো কোথাও এগচ্ছে না কেবল বিনাশের বেশে নৃত্য করছে। আর অনন্ত রয়েছেন আপনাতে আপনি নির্লিপ্ত এই কালিমা তাঁর বুকের উপর মৃত্যুর ছায়ার মতো চঞ্চল হয়ে বেড়াচ্ছে কিন্তু স্তব্ধকে স্পর্শ করতে পারছে না। এই কালো দৃশ্যত আছে কিন্তু বস্তুত নেই আর যিনি কেবলমাত্র আছেন তিনি স্থির ওই প্রলয়রূপিণী নাথাকা তাঁকে লেশমাত্র বিক্ষুব্ধ করে না। এখানে আলোর সঙ্গে কালোর সেই সম্বন্ধ থাকার সঙ্গে নাথাকার যে সম্বন্ধ। কালোর সঙ্গে আলোর আনন্দের লীলা নেই এখানে যোগের অর্থ হচ্ছে প্রেমের যোগ নয় জ্ঞানের যোগ। দুইয়ের যোগে এক নয় একের মধ্যেই এক। মিলনে এক নয় প্রলয়ে এক।
 কথাটাকে আরএকটু পরিষ্কার করবার চেষ্টা করি।
 একজন লোক ব্যাবসা করছে। সে লোক করছে কী। তার মূলধনকে অর্থাৎ পাওয়াসম্পদকে সে মুনফা অর্থাৎ নাপাওয়া সম্পদের দিকে প্রেরণ করছে। পাওয়াসম্পদটা সীমাবদ্ধ ও ব্যক্ত নাপাওয়া সম্পদটা অসীম ও অব্যক্ত। পাওয়াসম্পদ সমস্ত বিপদ স্বীকার করে নাপাওয়া সম্পদের অভিসারে চলেছে। নাপাওয়া সম্পদ অদৃশ্য ও অলব্ধ বটে কিন্তু তার বাঁশি বাজছে সেই বাঁশি ভূমার বাঁশি। যে বণিক সেই বাঁশি শোনে সে আপন ব্যাঙ্কেজমানো কোম্পানিকাগজের কুল ত্যাগ করে সাগর গিরি ডিঙিয়ে বেরিয়ে পড়ে। এখানে কী দেখছি। না পাওয়াসম্পদের সঙ্গে নাপাওয়া সম্পদের একটি লাভের যোগ আছে। এই যোগে উভয়ত আনন্দ। কেননা এই যোগে পাওয়া নাপাওয়াকে পাচ্ছে এবং না পাওয়া পাওয়ার মধ্যে ক্রমাগত আপনাকেই পাচ্ছে।
 কিন্তু মনে করা যাক একজন ভীতু লোক বণিকের খাতায় ওই খরচের দিকের হিসাবটাই দেখছে। বণিক কেবলই আপনার পাওয়া টাকা খরচ করেই চলেছে তার অন্ত নেই। তার গা শিউরে ওঠে। সে বলে এই তো প্রলয় খরচের হিসাবের কালোর অঙ্কগুলো রক্তলোলুপ রসনা দুলিয়ে কেবলই যে নৃত্য করছে। যা খরচ অর্থাৎ বস্তুত যা নেই তাই প্রকাণ্ড প্রকাণ্ড অঙ্কবস্তুর আকার ধরে খাতা জুড়ে বেড়ে বেড়েই চলেছে। একেই তো বলে মায়া। বণিক মুগ্ধ হয়ে এই মায়াঅঙ্কটির চিরদীর্ঘায়মান শৃঙ্খল কাটাতে পারছে না। এস্থলে মুক্তিটা কী। না ওই সচল অঙ্কগুলোকে একেবারে লোপ করে দিয়ে খাতার নিশ্চল নির্বিকার শুভ্র


    
    

    
    
    

  

