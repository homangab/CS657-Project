

  
    সেঁজুতি -  প্রাণের দান
                
    
    








  
  

        

      রবীন্দ্র রচনাবলী (://.-..)
    
 -->
    
    সেঁজুতি -  প্রাণের দান
    
    
    প্রাণের দান

অব্যক্তের অন্তঃপুরে উঠেছিলে জেগে , 
তার পর হতে তরু , কী ছেলেখেলায় 
নিজেরে ঝরায়ে চল চলাহীন বেগে , 
পাওয়া দেওয়া দুই তব হেলায়-ফেলায় । 
প্রাণের উৎসাহ নাহি পায় সীমা খুঁজি 
মর্মরিত মাধুর্যের সৌরভসম্পদে । 
মৃত্যুর উৎসাহ সেও অফুরন্ত বুঝি 
জীবনের বিত্তনাশ করে পদে পদে । 
আপনার সার্থকতা আপনার প্রতি 
আনন্দিত ঔদাসীন্যে ; পাও কোন্‌ সুধা 
রিক্ততায় ; পরিতাপহীন আত্মক্ষতি 
মিটায় জীবনযজ্ঞে মরণের ক্ষুধা । 
এমনি মৃত্যুর সাথে হোক মোর চেনা , 
প্রাণেরে সহজে তার করিব খেলেনা ।
&;&;&;&;&; 


    
    

    
    
    

  

