

  
    খেয়া  টিকা
                
    
    








  
  

        

      রবীন্দ্র রচনাবলী (:)
    
 
    
    খেয়া  টিকা
    
    
    টিকা

আজ  পুরবে প্রথম নয়ন মেলিতে 

হেরিনু অরুণশিখা— হেরিনু 

কমলবরন শিখা  

তখনি হাসিয়া প্রভাততপন 

দিলেম আমারে টিকা— আমার 

হৃদয়ে জ্যোতির টিকা । 

কে যেন আমার নয়ননিমেষে 

রাখিল পরশমণি  

যে দিকে তাকাই সোনা করে দেয় 

দৃষ্টির পরশনি । 

অন্তর হতে বাহিরে সকলি 


আলোকে হইল মিশা  

নয়ন আমার হৃদয় আমার 

কোথাও না পায় দিশা । 
 
আজ  যেমনি নয়ন তুলিয়া চাহিনু 

কমলবরন শিখা— আমার 

অন্তরে দিল টিকা । 

ভাবিয়াছি মনে দিব না মুছিতে 

এ পরশ  রেখা দিব না ঘুচিতে  

সন্ধ্যার পানে নিয়ে যাব বহি 

নবপ্রভাতের লিখা— 

উদয়রবির টিকা । 


    
    

    
    
    

  

