

  
    কাহিনী  লক্ষ্মীর পরীক্ষা  দ্বিতীয় দৃশ্য ৭৭
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  দ্বিতীয় দৃশ্য ৭৭
    
    
    কাহিনী


দাসী । দুয়ারে রানীমা দাঁড়িয়ে আছে কে  


বড়োলোকের ঝি মনে হয় দেখে । 

ক্ষীরো । এসেছে কি হাতি কিম্বা রথে ? 
দাসী । মনে হয় যেন হেঁটে এল পথে । 
ক্ষীরো । কোথা তবে তার বড়োলোকত্ব ? 
দাসী । রানীর মতন মুখটি সত্য । 
ক্ষীরো । মুখে বড়োলোক লেখা নাহি থাকে  


গাড়িঘোড়া দেখে চেনা যায় তাকে । 

 



মালতীর প্রবেশ 

 
মালতী । রানী কল্যাণী এসেছেন দ্বারে 


রানীজির সাথে দেখা করিবারে । 

ক্ষীরো । হেঁটে এসেছেন ? 
মালতী । শুনছি তাই তো । 
ক্ষীরো । তা হলে হেথায় উপায় নাই তো । 


সমান আসন কে তাহারে দেয় । 
নিচু আসনটা  সে'ও অন্যায় । 
এ এক বিষম হল সমিস্যে  
মীমাংসা এর কে করে বিশ্বে ? 

প্রথমা । মাঝখানে রেখে রানীজির গদি 


তাহার আসন দূরে রাখি যদি ? 

দ্বিতীয়া । ঘুরায়ে যদি এ আসনখানি 


পিছন ফিরিয়া বসেন রানী ? 

তৃতীয়া । যদি বলা যায় ‘ ফিরে যাও আজ — 


ভালো নেই আজ রানীর মেজাজ '? 

ক্ষীরো । মালতী 
মালতী । আজ্ঞে । 
ক্ষীরো । কী করি উপায় । 
মালতী । দাঁড়িয়ে দাঁড়িয়ে যদি সারা যায় 


দেখাশোনা  তবে সব গোল মেটে । 

ক্ষীরো । এত বুদ্ধিও আছে তোর পেটে । 



    
    

    
    
    

  

