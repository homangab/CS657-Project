

  
    নারীচরিত্রবর্জিত সংক্ষিপ্ত বিসর্জন  তৃতীয় দৃশ্য ১৪
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন  তৃতীয় দৃশ্য ১৪
    
    
    বিসর্জন 



  
    রক্ত নহে ফুল আনিয়াছি মহাদেবী 
    ভক্তি শুধু — হিংসা নহে  বিভীষিকা নহে । 
    এ জগতে দুর্বলেরা বড়ো অসহায় 
    মা জননী  বাহুবল বড়োই নিষ্ঠুর  
    স্বার্থ বড়ো ক্রূর  লোভ বড়ো নিদারুণ  
    অজ্ঞান একান্ত অন্ধ — গর্ব চলে যায় 
    অকাতরে ক্ষুদ্রেরে দলিয়া পদতলে । 
    হেথা স্নেহপ্রেম অতি ক্ষীণ বৃন্তে থাকে  
    পলকে খসিয়া পড়ে স্বার্থের পরশে । 
    তুমিও জননী  যদি খড়গ উঠাইলে  
    মেলিলে রসনা  তবে সব অন্ধকার 
    ভাই তাই ভাই নহে আর  পতি প্রতি 
    সতী বাম  বন্ধু শত্রু  শোণিতে পঙ্কিল 
    মানবের বাসগৃহ  হিংসা পুণ্য  দয়া 
    নির্বাসিত । আর নহে  আর নহে  ছাড়ো 
    ছদ্মবেশ । এখনো কি হয় নি সময় ? 
    এখনো কি রহিবে প্রলয়রূপ তব ? 
    এইযে উঠিছে খড়্গ চারি দিক হতে 
    মোর শির লক্ষ্য করি  মাতঃ  এ কি তোরি 
    চারি ভুজ হতে ? তাই হবে তবে তাই 
    হোক । বুঝি মোর রক্তপাতে হিংসানল 
    নিবে যাবে । ধরণীর সহিবে না এত 
    হিংসা । রাজহত্যা ভাই দিয়ে ভ্রাতৃহত্যা 
    সমস্ত প্রজার বুকে লাগিবে বেদনা  
    সমস্ত ভায়ের প্রাণ উঠিবে কাঁদিয়া । 
    মোর রক্তে হিংসার ঘুচিবে মাতৃবেশ  
    প্রকাশিবে রাক্ষসীআকার । এই যদি 
    দয়ার বিধান তোর  তবে তাই হোক 
  




  
    
      জয়সিংহের প্রবেশ 
    
  

 
জয়সিংহ । বল্‌ চণ্ডী  সত্যই কি রাজরক্ত চাই ? 

  
    এই বেলা বল্‌  বল্‌ নিজমুখে  বল্‌ 
  

    


    
    

    
    
    

  

