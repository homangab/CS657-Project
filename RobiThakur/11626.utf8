

  
    মানসী - ধ্যান, ১
                
    
    








  
  

        

      রবীন্দ্র রচনাবলী (://.-..)
    
 -->
    
    মানসী - ধ্যান, ১
    
    
    ধ্যান

নিত্য তোমায় চিত্ত ভরিয়া
&;&;&;&; স্মরণ করি,
বিশ্ববিহীন বিজনে বসিয়া
&;&;&;&; বরণ করি;
তুমি আছ মোর জীবন-মরণ
&;&;&;&; হরণ করি।
&;
তোমার পাই নে কুল—
আপনা-মাঝারে আপনার প্রেম
&;&;&;&; তাহারো পাই নে তুল।
উদয়শিখরে সূর্যের মতো
&;&;&;&; সমস্ত প্রাণ মম
চাহিয়া রয়েছে নিমেষনিহত
&;&; &;&;একটি নয়ন-সম—
অগাধ অপার উদাস দৃষ্টি,
&;&;&;&; নাহিকো তাহার সীমা।
তুমি যেন ওই আকাশ উদার,
&;&;&;&; আমি যেন ওই অসীম পাথার,
আকুল করেছে মাঝখানে তার
&;&;&;&; আনন্দপূর্ণিমা।
তুমি প্রশান্ত চিরনিশিদিন,
আমি অশান্ত বিরামবিহীন
&;&;&;&; চঞ্চল অনিবার—
যত দূর হেরি দিক্‌দিগন্তে
&;&;&;&; তুমি আমি একাকার।




    
    

    
    
    

  

