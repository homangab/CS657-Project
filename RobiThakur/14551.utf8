

  
    শেষ সপ্তক   আটাশ২
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   আটাশ২
    
    
    শেষ সপ্তক


সূর্যবন্দনার প্রদক্ষিণপথে 

তুমি পৃথিবীর সহযাত্রী  

রবিরশ্মিগ্রথিত দিনরত্নের মালা 

দুলছে তোমার কণ্ঠে । 
 
 যে মহাযুগের বিপুল
ক্ষেত্রে 

তোমার নিগূঢ় জগদ‌্‌ব্যাপার 
 সেখানে তুমি স্বতন্ত্র
 সেখানে সুদূর  
 সেখানে লক্ষকোটিবৎসর 

আপনার জনহীন রহস্যে তুমি অবগুণ্ঠিত । 

আজ আসন্ন রজনীর প্রান্তে 


কবিচিত্তে যখন জাগিয়ে তুলেছ 

নিঃশব্দ শান্তিবাণী । 
 

সেই মুহূর্তেই 

আমাদের অজ্ঞাত ঋতুপর্যায়ের আবর্তন 

তোমার জলে স্থলে বাষ্পমণ্ডলীতে 

 রচনা করছে সৃষ্টিবৈচিত্র্য । 

তোমার সেই একেশ্বর যজ্ঞে 

আমাদের নিয়ন্ত্রণ নেই  

আমাদের প্রবেশদ্বার রুদ্ধ । 
 
 হে পণ্ডিতের গ্রহ  

তুমি জ্যোতিষের সত্য 

সে কথা মানবই  

সে সত্যের প্রমাণ আছে গণিতে । 

কিন্তু এও সত্য  তার চেয়েও সত্য 

যেখানে তুমি আমাদেরই 

আপন শুকতারা  সন্ধ্যাতারা  

যেখানে তুমি ছোটো  তুমি সুন্দর  

যেখানে আমাদের হেমন্তের শিশিরবিন্দুর সঙ্গে তোমার তুলনা  

যেখানে শরতের শিউলি ফুলের উপমা তুমি  



    
    

    
    
    

  

