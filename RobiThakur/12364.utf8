

  
    পরিশেষ  সংযোজন ৬
                
    
    








  
  

        

      রবীন্দ্র রচনাবলী (:)
    
 
    
    পরিশেষ  সংযোজন ৬
    
    
    প্রবাসী 
পরবাসী চলে এসো ঘরে 
অনুকূল সমীরণভরে । 
 বারে বারে শুভদিন 
 ফিরে গেল অর্থহীন  
চেয়ে আছে সবে তোমাতরে 
 ফিরে এসো ঘরে । 


আকাশে আকাশে আয়োজন  
বাতাসে বাতাসে আমন্ত্রণ । 
 বন ভরা ফুলে ফুলে  
 এসো এসো  লহো তুলে  

উঠে ডাক মর্মরে মর্মরে । 
 
ফসলে ঢাকিয়া যায় মাটি  
তুমি কি লবে না তাহা কাটি । 
 ওই দেখো কতবার 
 হল খেয়া পারাপার  

সারিগান উঠিল অম্বরে । 
 
কোথা যাবে সে কি জানা নেই । 
যেথা আছ ঘর সেখানেই । 
 মন যে দিল না সাড়া  
 তাই তুমি গৃহছাড়া  

পরবাসী বাহিরে অন্তরে । 
 
আঙিনায় আঁকা আলিপনা  
আঁখি তব চেয়ে দেখিল না । 
 মিলনঘরের বাতি 
 জ্বলে অনিমেষভাতি 

সারারাতি জানালার'পরে । 
 



    
    

    
    
    

  

