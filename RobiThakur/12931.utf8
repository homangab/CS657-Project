

  
    স্ফুলিঙ্গ ৪৫
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৪৫
    
    
    স্ফুলিঙ্গ

১৬৮

বায়ু চাহে মুক্তি দিতে
 বন্দী করে গাছ—
দুই বিরুদ্ধের যোগে
 মঞ্জরীর নাচ।

১৬৯

বাহির হতে বহিয়া আনি

সুখের উপাদান—
আপনামাঝে আনন্দের

আপনি সমাধান।

১৭০

বাহিরে বস্তুর বোঝা
 ধন বলে তায়।
কল্যাণ সে অন্তরের
 পরিপূর্ণতায়।

১৭১

বাহিরে যাহারে খুঁজেছিনু দ্বারে দ্বারে
পেয়েছি ভাবিয়া হারায়েছি বারে বারে—
কত রূপে রূপে কতনা অলংকারে
 অন্তরে তারে জীবনে
লইব মিলায়ে
 বাহিরে তখন দিব তার
সুধা বিলায়ে।

১৭২

বিকেলবেলার দিনান্তে মোর



    
    

    
    
    

  

