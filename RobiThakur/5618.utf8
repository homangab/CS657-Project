

  
    কাহিনী  সতী ৩৯
                
    
    








  
  

        

      রবীন্দ্র রচনাবলী (:)
    
 
    
    কাহিনী  সতী ৩৯
    
    
    কাহিনী



শ্মশানের অধীশ্বরপদে ।
    



রমাবাই । জ্বালো চিতা  


সৈন্যগণ ঘেরো আসি বন্দিনীরে । 

অমাবাই ।  পিতা 

বিনায়ক রাও । ভয় নাই  ভয় নাই । হায় বৎসে  হায় 



মাতৃহস্ত হতে আজি রক্ষিতে তোমায় 
পিতারে ডাকিতে হল । যেই হস্তে তোরে 
বক্ষে বেঁধে রেখেছিনু  কে জানিত ওরে 
ধর্মেরে করিতে রক্ষা  দোষীরে দণ্ডিতে 
সেই হস্তে একদিন হইবে খণ্ডিতে 
তোমারি সৌভাগ্যসূত্র হে বৎসে আমার । 

অমাবাই । পিতা 

বিনায়ক রাও ।  আয় বৎসে  বৃথা আচার বিচার । 



পুত্রে লয়ে মোর সাথে আর মোর মেয়ে 
আমার আপন ধন । সমাজের চেয়ে 
হৃদয়ের নিত্যধর্ম সত্য চিরদিন । 
পিতৃস্নেহ নির্বিচার বিকারবিহীন 
দেবতার বৃষ্টিসম  আমার কন্যারে 
সেই শুভ স্নেহ হতে কে বঞ্চিতে পারে — 
কোন্‌ শাস্ত্র  কোন্‌ লোক  কোন্‌ সমাজের 
মিথ্যা বিধি  তুচ্ছ ভয় ? 

রমাবাই ।  কোথা যাস্‌ । ফের্‌ । 


রে পাপিষ্ঠে  ওই দেখ্‌ তোর লাগি প্রাণ 
যে দিয়েছে রণভূমে  তার প্রাণদান 
নিষ্ফল হবে না  তোরে লইবে সে সাথে 
বরবেশে ধরি তোর মৃত্যুপূত হাতে 
শূরস্বর্গমাঝে । শুন  যত আছ বীর  
তোমরা সকলে ভক্ত ভৃত্য জীবাজির — 
এই তাঁর বাগ্‌দত্তা বধূ   চিতানলে 
মিলন ঘটায়ে দাও  মিলিয়া সকলে 
প্রভুকৃত্য শেষ করো । 

সৈন্যগণ ।  ধন্য পুণ্যবতী । 



    
    

    
    
    

  

