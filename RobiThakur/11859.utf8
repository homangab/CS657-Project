

  
    গীতাঞ্জলি  ৫৪
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ৫৪
    
    
    ৫৪


আজি  গন্ধবিধুর সমীরণে


কার

সন্ধানে ফিরি বনে বনে । 

আজি  ক্ষুব্ধ নীলাম্বরমাঝে 

এ কী  চঞ্চল ক্রন্দন বাজে । 

সুদূর দিগন্তের সকরুণ সংগীত 

লাগে মোর চিন্তায় কাজে — 

আমি খুঁজি কারে অন্তরে মনে 


গন্ধবিধুর সমীরণে । 


ওগো

জানি না কী নন্দনরাগে 

সুখে

উৎসুক যৌবন জাগে । 

আজি  আম্রমুকুলসৌগন্ধ্যে  

নব  পল্লবমর্মর ছন্দে  

চন্দ্রকিরণসুধাসিঞ্চিত অম্বরে 


অশ্রুসরস মহানন্দে 

আমি  পুলকিত কার পরশনে 


গন্ধবিধুর সমীরণে । 


    
    

    
    
    

  

