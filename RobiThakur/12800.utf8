

  
    আকাশপ্রদীপ  জল ১
                
    
    








  
  

        

      রবীন্দ্র রচনাবলী (:)
    
 
    
    আকাশপ্রদীপ  জল ১
    
    
    জল

ধরাতলে 
 
 চঞ্চলতা সবআগে নেমেছিল জলে । 
 
সবার প্রথম ধ্বনি উঠেছিল জেগে 
 
তারি স্রোতোবেগে । 
 
তরঙ্গিত গতিমত্ত সেই জল 
 
কলোল্লোলে উদ্‌বেল উচ্ছল 
 
শৃঙ্খলিত ছিল স্তব্ধ পুকুরে আমার  
 
নৃত্যহীন ঔদাসীন্যে অর্থহীন শূন্যদৃষ্টি তার । 
 
গান নাই  শব্দের তরণী হোথা ডোবা  
 
প্রাণ হোথা বোবা । 
 
জীবনের রঙ্গমঞ্চে ওখানে রয়েছে পর্দা টানা  
 
ওইখানে কালো বরনের মানা । 
 
ঘটনার স্রোত নাহি বয়  
 
নিস্তব্ধ সময় । 
 
হোথা হতে তাই মনে দিত সাড়া 
 
সময়ের বন্ধছাড়া 
 

ইতিহাসপলাতক কাহিনীর কত 
 
সৃষ্টিছাড়া সৃষ্টি নানামতো । 
 
উপরের তলা থেকে 
 
চেয়ে দেখে 
 
নাদেখা গভীরে ওর মায়াপুরী এঁকেছিনু মনে । 
 

নাগকন্যা মানিকদর্পণে 
 
সেথায় গাঁথিছে বেণী  
 
কুঞ্চিত লহরিকার শ্রেণী 
 
ভেসে যায় বেঁকে বেঁকে 
 
যখন বিকেলে হাওয়া জাগিয়া উঠিত থেকে থেকে । 
 
 তীরে যত গাছপালা
পশুপাখি 
 
তারা আছে অন্যলোকে  এ শুধু একাকী । 
 
তাই সব 
 
যত কিছু অসম্ভব 
 


    
    

    
    
    

  

