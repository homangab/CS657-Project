

  
    কবিতা    প্রকৃতির খেদ১১
                
    
    








  
  

        

      রবীন্দ্র রচনাবলী (:)
    
 
    
    কবিতা    প্রকৃতির খেদ১১
    
    
    প্রকৃতির খেদ
[প্রথম  পাঠ]
১


বিস্তারিয়া ঊর্মিমালা  

বিধির মানসবালা  
 মানসসরসী ওই নাচিছে হরষে । 

প্রদীপ্ত তুষাররাশি  

শুভ্র বিভা পরকাশি  
 ঘুমাইছে স্তব্ধভাবে হিমাদ্রি উরসে । 


২


 
অদূরেতে দেখা যায়  
 
উজল রজত কায়  
  গোমুখী হইতে গঙ্গা ওই বহে যায় । 
 
ঢালিয়া পবিত্র ধারা  
 
ভূমি করি উরবরা  
  চঞ্চল চরণে সতী সিন্ধুপানে ধায় । 



৩

 ফুটেছে কনকপদ্ম অরুণ কিরণে ॥ 
 
অমল সরসী  ' পরে  
 
কমল  তরঙ্গভরে  
 ঢুলে ঢুলে পড়ে জলে প্রভাত পবনে । 



৪


 
হেলিয়া নলিনীদলে  
 
প্রকৃতি কৌতুকে দোলে  
 সরসীলহরী ধায় ধুইয়া চরণ । 

    
    

    
    
    

  

