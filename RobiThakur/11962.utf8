

  
    গীতাঞ্জলি  ১১১
                
    
    








  
  

        

      রবীন্দ্র রচনাবলী (:)
    
 
    
    গীতাঞ্জলি  ১১১
    
    
    ১১১


গর্ব করে নিই নে ও নাম  জান অন্তর্যামী  

আমার মুখে তোমার নাম কি সাজে । 

যখন সবাই উপহাসে তখন ভাবি আমি 

আমার কণ্ঠে তোমার নাম কি বাজে । 

তোমা হতে অনেক দূরে থাকি 

সে যেন মোর জানতে না রয় বাকি  

নামগানের এই ছদ্মবেশে দিই পরিচয় পাছে 

মনে মনে মরি যে সেই লাজে । 


অহংকারের মিথ্যা হতে বাঁচাও দয়া করে 

রাখো আমায় যেথা আমার স্থান । 

আরসকলের দৃষ্টি হতে সরিয়ে দিয়ে মোরে 

করো তোমার নত নয়ন দান । 


আমার পূজা দয়া পাবার তরে  

মান যেন সে না পায় করো ঘরে  

নিত্য তোমায় ডাকি আমি ধুলার 'পরে বসে 

নিত্যনূতন অপরাধের মাঝে । 


    
    

    
    
    

  

