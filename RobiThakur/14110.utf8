

  
    বীথিকা রূপকার ১
                
    
    








  
  

        

      রবীন্দ্র রচনাবলী (:)
    
 
    
    বীথিকা রূপকার ১
    
    
    রূপকার

ওরা কি কিছু বোঝে 

যাহারা আনাগোনার পথে 

ফেরে কত কী খোঁজে ? 
হেলায় ওরা দেখিয়া যায় এসে বাহির দ্বারে  

জীবনপ্রতিমারে 
জীবন দিয়ে গড়িছে গুণী  স্বপন দিয়ে নহে । 

ওরা তো কথা কহে  
সে  সব কথা মূল্যবান জানি  

তবু সে নহে বাণী । 
 
রাতের পরে কেটেছ দুখরাত  

দিনের পরে দিন  
দারুণ তাপে করেছে তনু ক্ষীণ । 
সৃষ্টিকারী বজ্রপাণি যে বিধি নির্মম  

বহ্নিতুলিসম 

কল্পনা সে দখিন হাতে যার  
সব  খোয়ানো দীক্ষা তারই নিঠুর সাধনার 

নিয়েছে ও যে প্রাণে  
নিজেরে ও কি বাঁচাতে কভু জানে ? 
 

হায় রে রূপকার  

নাহয় কারো করো নি উপকার— 
 আপন দায়ে করেছ তুমি নিজেরে অবসান  

সে লাগি কভু চেয়ো না প্রতিদান । 

পাঁজরভাঙা কঠিন বেদনার 
অংশ নেবে শকতি হেন  বাসনা হেন কার  
বিধাতা যবে এসেছে দ্বারে গিয়েছে কর হানি  

জাগে নি তবু  শোনে নি ডাক যারা  
 সে প্রেম তারা কেমনে দিবে আনি 

যে প্রেম সব  হারা— 



    
    

    
    
    

  

