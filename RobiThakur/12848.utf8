

  
    নৈবেদ্য  ৭৪
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৭৪
    
    
    ৭৪

এ নদীর কলধ্বনি যেথায় বাজে না 
মাতৃকলকণ্ঠসম  যেথায় সাজে না 
কোমলা উর্বরা ভূমি নবনবোৎসবে 
নবীনবরন বস্ত্রে যৌবনগৌরবে 
বসন্তে শরতে বরষায়  রুদ্ধাকাশ 
দিবসরাত্রিরে যেথা করে না প্রকাশ 
পূর্ণপ্রস্ফুটিতরূপে  যেথা মাতৃভাষা 
চিত্তঅন্তঃপুরে নাহি করে যাওয়াআসা 
কল্যাণী হৃদয়লক্ষ্মী  যেথা নিশিদিন 
কল্পনা ফিরিয়া আসে পরিচয়হীন 
পরগৃহদ্বার হতে পথের মাঝারে — 
 
সেখানেও যাই যদি  মন যেন পারে 
সহজে টানিয়া নিতে অন্তহীন স্রোতে 
তব সদানন্দধারা সর্ব ঠাঁই হতে । 


    
    

    
    
    

  

