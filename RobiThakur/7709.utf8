

  
    আত্মপরিচয়- ১, ১৩
                
    
    








  
  

        

      রবীন্দ্র রচনাবলী (://.-..)
    
 -->
    
    আত্মপরিচয়- ১, ১৩
    
    
    আত্মপরিচয় ১


ভরেছে অন্তর মোর আনন্দবেদনে । 

নিজের সম্বন্ধে আমার যেটুকু বক্তব্য ছিল , তাহা শেষ হইয়া আসিল , এইবার শেষ কথাটা বলিয়া উপসংহার করিব — 

মর্তবাসীদের তুমি যা দিয়েছ , প্রভু , 
মর্তের সকল আশা মিটাইয়া তবু 
রিক্ত তাহা নাহি হয় । তার সর্বশেষ 
আপনি খুঁজিয়া ফিরে তোমারি উদ্দেশ । 
নদী ধায় নিত্যকাজে ; সর্বকর্ম সারি 
অন্তহীন ধারা তার চরণে তোমারি 
নিত্য জলাঞ্জলিরূপে ঝরে অনিবার 
কুসুম আপন গন্ধে সমস্ত সংসার 
সম্পূর্ণ করিয়া তবু সম্পূর্ণ না হয় — 
তোমারি পূজায় তার শেষ পরিচয় । 
সংসারে বঞ্চিত করি তব পূজা নহে । 
কবি আপনার গানে যত কথা কহে 
নানা জনে লহে তার নানা অর্থ টানি , 
তোমাপানে ধায় তার শেষ অর্থখানি! 

আমার কাব্য ও জীবন সম্বন্ধে মূলকথাটা কতক কবিতা উদ্‌ধৃত করিয়া , কতক ব্যাখ্যা দ্বারা বোঝাইবার চেষ্টা করা গেল । বোঝাইতে পারিলাম কি না জানি না — কারণ , বোঝানো-কাজটা সম্পূর্ণ আমার নিজের হাতে নাই — যিনি বুঝিবেন তাঁহার উপরেও অনেকটা নির্ভর করিবে । আশঙ্কা আছে , অনেক পাঠক বলিবেন , কাব্যও হেঁয়ালি রহিয়া গেল , জীবনটাও তথৈবচ । বিশ্বশক্তি যদি আমার কল্পনায় আমার জীবনে এমন বাণীরূপে উচ্চারিত হইয়া থাকেন যাহা অন্যের পক্ষে দুর্বোধ তবে আমার কাব্য আমার জীবন পৃথিবীর কাহারো কোনো কাজে লাগিবে না — সে আমারই ক্ষতি , আমারই ব্যর্থতা । সেজন্য আমাকে গালি দিয়া কোনো লাভ নাই , আমার পক্ষে তাহার সংশোধন অসম্ভব — আমার অন্য কোনো গতি ছিল না । 
বিশ্বজগৎ যখন মানবের হৃদয়ের মধ্য দিয়া , জীবনের মধ্য দিয়া , মানবভাষায় ব্যক্ত হইয়া উঠে তখন তাহা কেবলমাত্র প্রতিধ্বনি-প্রতিচ্ছায়ার মতো দেখা দিলে বিশেষ কিছু লাভ নাই । কেবলমাত্র ইন্দ্রিয়দ্বারা আমরা জগতের যে পরিচয় পাইতেছি তাহা জগৎপরিচয়ের কেবল সামান্য একাংশমাত্র — সেই পরিচয়কে আমরা ভাবুকদিগের , কবিদিগের , মন্ত্রদ্রষ্টা ঋষিদিগের চিত্তের ভিতর দিয়া কালে কালে নবতররূপে গভীরতররূপে সম্পূর্ণ করিয়া লইতেছি । কোন্‌ গীতিকাব্যরচয়িতার কোন্‌ কবিতা ভালো , কোন্‌টা মাঝারি , তাহাই খণ্ড খণ্ড করিয়া দেখানো সমালোচকের কাজ নহে । তাঁহার সমস্ত কাব্যের ভিতর দিয়া বিশ্ব কোন্‌ বাণীরূপে আপনাকে প্রকাশ করিতেছে তাহাই বুঝিবার যোগ্য । কবিকে উপলক্ষ করিয়া বীণাপাণি বাণী , বিশ্বজগতের প্রকাশশক্তি , আপনাকে কোন্‌ আকারে ব্যক্ত করিয়াছেন তাহাই দেখিবার বিষয় । 
জগতের মধ্যে যাহা অনির্বচনীয় তাহা কবির হৃদয়দ্বারে প্রত্যহ বারংবার আঘাত করিয়াছে , সেই অনির্বচনীয় যদি কবির কাব্যে বচন লাভ করিয়া থাকে — জগতের মধ্যে যাহা অপরূপ তাহা কবির মুখের দিকে প্রত্যহ আসিয়া তাকাইয়াছে , সেই অপরূপ যদি কবির কাব্যে রূপলাভ করিয়া থাকে — যাহা চোখের সম্মুখে মূর্তিরূপে প্রকাশ পাইতেছে তাহা যদি কবির কাব্যে ভাবরূপে আপনাকে 

    
    

    
    
    

  

