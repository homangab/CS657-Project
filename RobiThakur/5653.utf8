

  
    কাহিনী  লক্ষ্মীর পরীক্ষা  প্রথম দৃশ্য ৫২
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  প্রথম দৃশ্য ৫২
    
    
    কাহিনী




আড়ালে তোমার করে যে নিন্দে 

কল্যাণী । সামনে যা পাই তাই যথেষ্ট  


আড়ালে কী ঘটে জানেন কেষ্ট । 
সে যাই হোক গে  শুধাই তোরে 
কাল বৈকালে বল্‌ তো মোরে  
অতিথিসেবায় অনেকগুলি 
কম পড়েছিল চন্দ্রপুলি — 
কেন বা ছিল না রস্‌করা ? 

ক্ষীরো । কেন করো মিছে মসকরা 


দিদিঠাকরুন । আপন হাতে 



গুনে দিয়েছিনু সবার পাতে 
দুটো দুটো করে । 

কল্যাণী । আপন চোখে 


দেখেছি পায় নি সকল লোকে  
খালি পাত — 

ক্ষীরো । ওমা  তাই তো বলি  


কোথায় তলিয়ে যায় যে চলি 
যত সামিগ্রি দিই আনিয়ে । 
ভোলা ময়রার শয়তানি এ । 

কল্যাণী । এক বাটি করে দুধ বরাদ্দ  


আধ বাটি তাও পাওয়া অসাধ্য । 

ক্ষীরো । গয়লা তো নন যুধিষ্ঠির । 


যত বিষ তব কুদৃষ্টির 
পড়েছে আমারই পোড়া অদৃষ্টে  
যত ঝাঁটা সব আমারি পৃষ্ঠে  
হায় হায় — 

কল্যাণী । ঢের হয়েছে  আর না  


রেখে দাও তব মিথ্যে কান্না । 

ক্ষীরো । সত্যি কান্না কাঁদেন যাঁরা 


ওই আসছেন ঝেঁটিয়ে পাড়া । 




    
    

    
    
    

  

