

  
    কবিতা  -  প্রলাপ ১,২
                
    
    








  
  

        

      রবীন্দ্র রচনাবলী (://.-..)
    
 -->
    
    কবিতা  -  প্রলাপ ১,২
    
    
    কবিতা

গুন্‌ গুন্‌ গুন্‌ রাগিয়া আগুন , 
অভিশাপ দিয়া কত কী বলে । 



৬

তপন কিরণ — সোনার ছটায় , 
লুটায় খেলায় নদীর কোলে । 
ভাসি ভাসি ভাসি স্বর্ণ ফুলরাশি 
হাসি হাসি হাসি সলিলে দোলে । 



৭

প্রজাপতিগুলি পাখা দুটি তুলি 
উড়িয়া উড়িয়া বেড়ায় দলে । 
প্রসারিয়া ডানা করিতেছে মানা 
কিরণে পশিতে কুসুমদলে । 



৮

মাতিয়াছে গানে সুললিত তানে 
পাপিয়া ছড়ায় সুধার ধার । 
দিকে দিকে ছুটে বন জাগি উঠে 
কোকিল উতর দিতেছে তার । 



৯

তুই কে লো বালা! বন করি আলা , 
পাপিয়ার সাথে মিশায়ে তান! 
হৃদয়ে হৃদয়ে লহরী তুলিয়া , 
অমৃত ললিত করিস্‌ গান । 




    
    

    
    
    

  

