

  
    জাভাযাত্রীর পত্র ১৯১
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ১৯১
    
    
    জাভাযাত্রীর পত্র ১৯

কল্যাণীয়াসু 
মীরা এখানকার যাকিছু দেখবার তা শেষ করেছি। যোগ্য থেকে গিয়েছিলুম বোরোবুদুরে সেখানে একরাত্রি কাটিয়ে এলুম। 
প্রথমে দেখলুম মুণ্ডুঙ বলে এক জায়গায় একটি ছোটো মন্দির। ভেঙেচুরে পড়ছিল সেটাকে এখানকার গবর্মেণ্ট সারিয়ে দিয়েছে। গড়নটি বেশ লাগল দেখতে। ভিতরে বুদ্ধের তিন ভাবের তিন বিরাট মূর্তি। স্তব্ধ হয়ে দাঁড়িয়ে দেখলেম। মনের ভিতরে কেমন একটা বেদনা বোধ হয়। একদিন অনেক মানুষে মিলে এই মন্দির এই মূর্তি তৈরি করে তুলছিল। সে কত কোলাহল কত আয়োজন তার সঙ্গে সঙ্গে ছিল মানুষের প্রাণ। এই প্রকাণ্ড পাথরের প্রতিমা যেদিন পাহাড়ের উপর তোলা হচ্ছিল সেদিন এই গাছপালার মধ্যে এই সূর্যালোকে উজ্জ্বল আকাশের নীচে মানুষের বিপুল একটা প্রয়াস সজীবভাবে এইখানে তরঙ্গিত। পৃথিবীতে সেদিন খবরচালাচালি ছিল না এই ছোটো দ্বীপটির মধ্যে যে প্রবল ইচ্ছা আপন কীর্তিরচনায় প্রবৃত্ত সমুদ্র পার হয়ে তার সংবাদ আর কোথাও পৌঁছয় নি। কলকাতার ময়দানের ধারে যখন ভিক্টোরিয়া মেমোরিয়াল তৈরি হচ্ছিল তার কোলাহল পৃথিবীর সকল সমুদ্রের কূলে কূলে বিস্তীর্ণ হয়েছিল। 
নিশ্চয় দীর্ঘকাল লেগেছিল এই মন্দির তৈরি হতে কোনোএকজন মানুষের আয়ুর মধ্যে এর সৃষ্টির সীমা ছিল না। এই মন্দিরকে তৈরি করে তোলবার জন্যে যে প্রবল শ্রদ্ধা সেটা তখনকার সমস্ত কাল জুড়ে সত্য ছিল। এই মন্দির নির্মাণ নিয়ে কত বিস্ময় কত বিতর্ক সত্যমিথ্যা কত কাহিনী তখনকার এই দ্বীপের সুখদুঃখবিক্ষুব্ধ প্রতিদিনের জীবনযাত্রার সঙ্গে জড়িত হয়েছে। একদিন মন্দির তৈরি শেষ হল তার পরে দিনের পর দিন এখানে পূজার দীপ জ্বলেছে দলে দলে পূজার অর্ঘ্য এনেছে বৎসরের বিশেষ বিশেষ দিনে পার্বণ হয়েছে এর প্রাঙ্গণে তীর্থযাত্রী মেয়ে পুরুষ এসে ভিড় করেছে। 
তার পরে সেদিনের ভাষার উপর ভাবের উপর ধুলো চাপা পড়ল সেদিন যা অত্যন্ত সত্য ছিল তার অর্থ গেল হারিয়ে। ঝর্না শুকিয়ে গেলে যেমন কেবল পাথরগুলো বেরিয়ে পড়ে এইসব মন্দির আজ তেমনি। একে ঘিরে যেপ্রাণের ধারা নিরন্তর বয়ে যেত সে যেমনি দূরে সরে গেল অমনি এর পাথর আর কথা কয় না এর উপরে সেদিনের প্রাণস্রোতের কেবল চিহ্নগুলি আছে কিন্তু তার গতি নেই তার বাণী নেই। মোটরগাড়ি চড়ে আমরা একদল এলুম দেখতে কিন্তু দেখবার আলো কোথায় মানুষের এই কীর্তি আপন প্রকাশের জন্যে মানুষের যেদৃষ্টির অপেক্ষা করে কতকাল হল সে লুপ্ত হয়ে গেছে। 
এর আগে বোরোবুদুরের ছবি অনেকবার দেখেছি। তার গড়ন আমার চোখে কখনোই ভালো লাগে নি। আশা রেছিলুম হয়তো প্রত্যক্ষ দেখলে এর রস পাওয়া যাবে। কিন্তু মন প্রসন্ন হল না। থাকেথাকে একে এমন ভাগ করেছে এর মাথার উপরকার চূড়াটুকু এর আয়তনের পক্ষে এমন ছোটো যে যত বড়োই এর আকার হোক এর মহিমা নেই। মনে হয় যেন পাহাড়ের মাথার উপরে একটা পাথরের ঢাকনা চাপা দিয়েছে। এটা যেন কেবলমাত্র একটা আধারের মতো বহুশত বুদ্ধমূর্তি ও বুদ্ধের জাতককথার ছবিগুলি বহন করবার জন্যে মস্ত একটি ডালি। সেই ডালি থেকে তুলে তুলে দেখলে অনেক ভালো জিনিস পাওয়া যায়। পাথরেখোদা জাতকমূর্তিগুলি আমার ভারি ভালো লাগল—প্রতিদিনের প্রাণলীলার অজস্র প্রতিরূপ অথচ তার মধ্যে ইতর অশোভন বা অশ্লীল কিছুমাত্র নেই। অন্য মন্দিরে দেখেছি সব দেবদেবীর মূর্তি রামায়ণমহাভারতের কাহিনীও খোদাই হয়েছে। এই মন্দিরে দেখতে পাই সর্বজনকে—রাজা থেকে আরম্ভ করে ভিখারি পর্যন্ত। বৌদ্ধধর্মের প্রভাবে জনসাধারণের প্রতি শ্রদ্ধা প্রবল হয়ে প্রকাশ পেয়েছে এর মধ্যে শুদ্ধ মানুষের নয় অন্য জীবেরও যথেষ্ট স্থান আছে। জাতককাহিনীর মধ্যে খুব একটা মস্ত কথা আছে তাতে বলেছে যুগ যুগ


    
    

    
    
    

  

