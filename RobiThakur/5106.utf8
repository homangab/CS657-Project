

  
    নারীচরিত্রবর্জিত সংক্ষিপ্ত বিসর্জন প্রথম দৃশ্য ২
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন প্রথম দৃশ্য ২
    
    
    বিসর্জন 
প্রথম দৃশ্য

রাজসভা 
রাজা  রঘুপতি ও নক্ষত্ররায়ের প্রবেশ 
 
সভাসদ্‌গণ উঠিয়া 
 

সকলে । জয় হোক মহারাজ 
রঘুপতি । রাজার ভাণ্ডারে 

  
    এসেছি বলির পশু সংগ্রহ করিতে । 
  

গোবিন্দ । মন্দিরেতে জীববলি এ বৎ সর হতে 

  
    হইল নিষেধ । 
  

নয়নরায় । বলি নিষেধ 
মন্ত্রী । নিষেধ 
নক্ষত্ররায় । তাই তো বলি নিষেধ 
রঘুপতি । এ কি স্বপ্নে শুনি ? 
গোবিন্দ । স্বপ্ন নহে প্রভু এতদিন স্বপ্নে ছিনু  

  
    আজ জাগরণ । বালিকার মূর্তি ধ'রে 
    স্বয়ং জননী মোরে বলে গিয়েছেন  
    জীবরক্ত সহে না তাঁহার । 
  

রঘুপতি । এতদিন 

  
    সহিল কী করে ? সহস্র বৎ সর ধ'রে 
    রক্ত করেছেন পান  আজি এ অরুচি 
  

গোবিন্দ । করেন নি পান । মুখ ফিরাতেন দেবী 

  
    করিতে শোণিতপাত তোমরা যখন । 
  

রঘুপতি । মহারাজ  কী করিছ ভালো করে ভেবে 

  
    দেখো । শাস্ত্রবিধি  তোমার অধীন নহে । 
  

গোবিন্দ । সকল শাস্ত্রের বড়ো দেবীর আদেশ । 
রঘুপতি । একে ভ্রান্তি  তাহে অহংকার অজ্ঞ নর  

  
    তুমি শুধু শুনিয়াছ দেবীর আদেশ  
    আমি শুনি নাই ? 
  



    
    

    
    
    

  

