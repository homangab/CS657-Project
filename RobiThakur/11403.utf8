

  
    মানসী   দুরন্ত আশা ২
                
    
    








  
  

        

      রবীন্দ্র রচনাবলী (:)
    
 
    
    মানসী   দুরন্ত আশা ২
    
    
    মানসী

ছুটেছে ঘোড়া উড়েছে বালি
জীবনস্রোত আকাশে ঢালি
হৃদয়তলে বহ্নি জ্বালি
 চলেছি নিশিদিন।
বর্শা হাতে ভর্‌সা প্রাণে
 সদাই নিরুদ্দেশ
মরুর ঝড় যেমন বহে
 সকল বাধাহীন।

বিপদমাঝে ঝাঁপায়ে প’ড়ে
 শোণিত উঠে ফুটে
সকল দেহে সকল মনে
 জীবন জেগে উঠে—

অন্ধকারে সূর্যালোতে
সন্তরিয়া মৃত্যুস্রোতে
নৃত্যময় চিত্ত হতে
 মত্ত হাসি টুটে।
বিশ্বমাঝে মহান যাহা
 সঙ্গী পরানের
ঝঞ্ঝামাঝে ধায় সে প্রাণ
 সিন্ধুমাঝে লুটে।

নিমেষতরে ইচ্ছা করে
 বিকট উল্লাসে
সকল টুটে যাইতে ছুটে
 জীবনউচ্ছ্বাসে—
শূন্য ব্যোম অপরিমাণ
মদ্যসম করিতে পান
মুক্ত করি রুদ্ধ প্রাণ
 ঊর্ধ্ব নীলাকাশে।
থাকিতে নারি ক্ষুদ্র কোণে



    
    

    
    
    

  

