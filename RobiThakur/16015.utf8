

  
    পরিশিষ্ট২১
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট২১
    
    
    পরিশিষ্ট
কিন্তু আমরা প্রার্থনা করি নির্বাপিত আগ্নেয়গিরির ন্যায় এক্ষণে তিনি বিশ্রাম লাভ করুন এখনো অন্তর্‌জ্বালার উত্তেজনায় তাঁহাকে যেন বাঙালিবিদ্বেষ উদ্‌গীর্ণ করিতে না হয়।

৪
	শ্রীযুক্ত বাবু পৃথ্বীশচন্দ্র রায় বিরচিত 'দি পভার্টিপ্রব্লেম্‌স্‌ ইন ইন্ডিয়া'  নামক সর্বসমাদরযোগ্য সারবান গ্রন্থে লর্ড ফ্যারারের একটি উক্তি উদ্‌ধৃত হইয়াছে এইখানে তাহার পুনরুদ্ধার করি 
	                                                                           
	অর্থাৎ যেসকল ব্যক্তি সভ্যতার বহিরঞ্চলে আমাদের বাণিজ্য বিস্তার করিয়া থাকে তাহারা অন্যের ন্যায্য স্বত্বের প্রতি বিশেষ শ্রদ্ধাবত্তার জন্য বিখ্যাত নহে। যখনই আমাদের সহিত কোনো দুর্বলতর জাতির একটা সংকট বাধিয়া উঠে তখন ইহাদেরই কণ্ঠস্বর পীড়ন আক্রমণ ও প্রতিহিংসাসাধনের জন্য সর্বোচ্চে ধ্বনিত হইয়া উঠে। দূরপ্রাচ্যদেশে এবং অন্যত্র অনেক সময় আমাদের আচরণ যেরূপ প্রকাশ পাইয়াছে তাহা সাধুপ্রকৃতি বণিকের যোগ্য নহে।
	রাজকর্মচারীগণ ব্যতীত অধিকাংশ ভারতবর্ষীয় ইংরাজই বাণিজ্যজীবী। তুচ্ছতম উৎপাত উপলক্ষেই তাঁহারা গুরুতর আশঙ্কায় ত্রস্ত হইয়া উঠিবেন ইহা স্বাভাবিক। কারণ ভারতশাসনকার্যকে নিজেদের স্বার্থসাধনহিসাব ছাড়া আরকোনো হিসাবে দেখিতে তাঁহারা বাধ্য নহেন। তাঁহাদের মুখ হইতে এমন কথা প্রায়ই শুনা যায় যে এ ভারতবর্ষটা টুপিওয়ালারই ভারতবর্ষ। পাগড়িওয়ালা ও খালিমাথাগুলো কেবলমাত্র তাঁহাদের চাবাগানের কুলি নীলক্ষেত্রের চাষি পাটজোগানের পাইকড় এবং লাঙ্কাশিয়রের খরিদদার।
	রাজনীতির মঞ্চ সুপ্রশস্ত তাহা দেশে এবং কালে— ধর্মে এবং অর্থে সুদূরব্যাপী তাহার উপরে যাঁহারা অধিষ্ঠিত হইয়া দূরবিস্তীর্ণ দৃষ্টির দ্বারা রাষ্ট্রীয় ব্যাপার পর্যালোচনা করেন তাঁহাদের পক্ষে প্রভূতপরিমাণ ধৈর্য ও বিচক্ষণতা আবশ্যক তাঁহারা তুচ্ছ ও বৃহৎ ব্যাপারের আপেক্ষিকতা ক্ষুদ্র স্বার্থ ও মহৎ সার্থকতার প্রভেদ বুঝিতে সক্ষম। কিন্তু ইংরাজ বণিকগণ ভারতবর্ষকে যেখান হইতে নিরীক্ষণ করেন সে জায়গাটা যতই উচ্চ হউক তাহার ভিত্তি সংকীর্ণ তাহা ব্যক্তিগত বা সম্প্রদায়গত লাভক্ষতির উপর দাঁড়াইয়া একটু নাড়া খাইলেই তাহা দুলিয়া উঠে। গত বর্ষে ভূমিকম্পে কারখানাঘরের চিমনিগুলা হাতির শুঁড়ের মতো যেমন করিয়া দুলিয়াছিল বড়োলাটসাহেবের প্রাসাদ এমন দোলে নাই।
	ভারতবর্ষে সরকারি ও বেসরকারি ইংরাজের মতের এবং ভাবের প্রভেদ অনেকেই লক্ষ্য করিয়াছেন। ১৮৫৫ খৃষ্টাব্দে মহাজনকর্তৃক অত্যন্ত উৎপীড়িত হইয়া দলবদ্ধ সাঁওতালগণ গবর্মেন্টের নিকট দুঃখ নিবেদন করিতে আসিয়া যে দুর্যোগ ঘটাইয়াছিল তদুপলক্ষে মনস্বী সার উইলিয়ম হান্টার সাহেব লিখিতেছেন
	                                               



    
    

    
    
    

  

