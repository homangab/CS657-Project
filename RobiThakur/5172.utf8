

  
    নারীচরিত্রবর্জিত সংক্ষিপ্ত বিসর্জন  দ্বিতীয় দৃশ্য ৮
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন  দ্বিতীয় দৃশ্য ৮
    
    
    বিসর্জন 


হারু । আমরা আছি খবর পেয়েছে  সৈন্যেরা শীঘ্র এ দিকে আসছে না । 
কানু । ঠাকুর  রানীমা পুজো পাঠিয়েছেন । 
রঘুপতি । জয়সিংহ  শীঘ্র পূজার আয়োজন করো । 
[জয়সিংহের প্রস্থান 

পুরবাসীগণের নৃত্যগীত । গোবিন্দমাণিক্যের প্রবেশ 
 
গোবিন্দ । চলে যাও হেথা হতে — নিয়ে যাও বলি । 

  
    রঘুপতি  শোন নাই আদেশ আমার ? 
  

রঘুপতি । শুনি নাই । 
গোবিন্দ । তবে তুমি এ রাজ্যের নহ । 
রঘুপতি । নহি আমি । আমি আছি যেথা  সেখা এলে 

  
    রাজদণ্ড খসে যায় রাজহস্ত হতে  
    মুকুট ধুলায় পড়ে লুটে । কে আছিস  
    আন মা'র পূজা । 
     
    
      বাদ্যোদ্যম 
    
  

 
গোবিন্দ । চুপ কর্‌ 
 

  
    
      অনুচরের প্রতি 
    
    কোথা আছে 
    সেনাপতি  ডেকে আন্‌ । হায় রঘুপতি  
    অবশেষে সৈন্য দিয়ে ঘিরিতে হইল 
    ধর্ম লজ্জা হয় ডাকিতে সৈনিকদল  
    বাহুবল দুর্বলতা করায় স্মরণ । 
  

রঘুপতি । অবিশ্বাসী  সত্যই কি হয়েছে ধারণা 

  
    কলিযুগে ব্রহ্মতেজ গেছে — তাই এত 
    দুঃসাহস ? যায় নাই । যে দীপ্ত অনল 
    জ্বলিছে অন্তরে  সে তোমার সিংহাসনে 
    নিশ্চয় লাগিবে । নতুবা এ মনানলে 
    ছাই করে পুড়াইব সব শাস্ত্র  সব 
    ব্রহ্মগর্ব  সমস্ত তেত্রিশ কোটি মিথ্যা । 
  
   

    
    

    
    
    

  

