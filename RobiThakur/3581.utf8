

  
    নিশীথে, ৯
                
    
    








  
  

        

      রবীন্দ্র রচনাবলী (://.-..)
    
 -->
    
    নিশীথে, ৯
    
    
    নিশীথে

বাহিরে আলো হইয়াছে। কাক ডাকিয়া উঠিল।  দোয়েল  শিস দিতে লাগিল। আমার বাড়ির সম্মুখবর্তী  পথে একটা মহিষের গাড়ির ক্যাঁচ্ ক্যাঁচ্ শব্দ জাগিয়া উঠিল। তখন দক্ষিণাবাবুর মুখের ভাব একেবারে বদল হইয়া গেল। ভয়ের কিছুমাত্র চিহ্ন  রহিল  না।  রাত্রির  কুহকে,  কাল্পনিক  শঙ্কার  মত্ততায়  আমার  কাছে  যে  এত  কথা  বলিয়া ফেলিয়াছেন  সেজন্য  যেন  অত্যন্ত  লজ্জিত  এবং  আমার  উপর  আন্তরিক  ক্রুদ্ধ  হইয়া  উঠিলেন। শিষ্টসম্ভাষণমাত্র না করিয়া অকস্মাৎ উঠিয়া দ্রুতবেগে চলিয়া গেলেন।

সেইদিনই অর্ধরাত্রে আবার আমার দ্বারে আসিয়া ঘা পড়িল, “ডাক্তার! ডাক্তার! ”
	

    
    

    
    
    

  

