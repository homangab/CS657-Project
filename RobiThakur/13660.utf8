

  
    আরোগ্য  ১০২
                
    
    








  
  

        

      রবীন্দ্র রচনাবলী (:)
    
 
    
    আরোগ্য  ১০২
    
    
    আরোগ্য

ওরা চিরকাল 
টানে দাঁড়  ধরে থাকে হাল  
ওরা মাঠে মাঠে 
বীজ বোনে  পাকা ধান কাটে । 
ওরা কাজ করে 
নগরে প্রান্তরে । 
রাজছত্র ভেঙে পড়ে  রণডঙ্কা শব্দ নাহি তোলে  
জয়স্তম্ভ মূঢ়সম অর্থ তার ভোলে  
রক্তমাখা অস্ত্র হাতে যত রক্তআঁখি 
শিশুপাঠ্য কাহিনীতে থাকে মুখ ঢাকি । 
ওরা কাজ করে 
দেশে দেশান্তরে  
অঙ্গবঙ্গকলিঙ্গের সমুদ্রনদীর ঘাটে ঘাটে  
পঞ্জাবে বোম্বাইগুজরাটে । 
গুরুগুরু গর্জন গুন্‌গুন্‌ স্বর 
দিনরাত্রে গাঁথা পড়ি দিনযাত্রা করিছে মুখর । 
দুঃখ সুখ দিবসরজনী 
মন্দ্রিত করিয়া তোলে জীবনের মহামন্ত্রধ্বনি । 
শত শত সাম্রাজ্যের ভগ্নশেষ ' পরে 
ওরা কাজ করে । 

    
    

    
    
    

  

