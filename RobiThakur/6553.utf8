

  
    প্রেম ও প্রকৃতি ৭৪
                
    
    








  
  

        

      রবীন্দ্র রচনাবলী (:)
    
 
    
    প্রেম ও প্রকৃতি ৭৪
    
    
    প্রেম ও প্রকৃতি
৭৪



ওগো জলের রানী 

ঢেউ দিয়ো না দিয়ো না ঢেউ দিয়ো না গো–

আমি যে ভয় মানি।

কখন্‌ তুমি
শান্তগভীর কখন্‌ টলোমলো–

কখন্‌ আঁখি অধীর হাস্যমদির কখন্‌ ছলোছলো–

কিছুই নাহি জানি।

যাও কোথা যাও কোথা
যাও যে চঞ্চলি।

লও গো ব্যাকুল বকুলবনের মুকুলঅঞ্জলি।

দখিনহাওয়ায় বনে বনে জাগল মরোমরো–

বুকের ’পরে পুলকভরে কাঁপুক থরোথরো

সুনীল আঁচলখানি।

হাওয়ার দুলালী

নাচের তালে তালে শ্যামল কূলের মন ভুলালি 

ওগো  অরুণআলোর মানিকমালা দোলাব
ওই স্রোতে

দেব
হাতে গোপন রাতে আঁধার গগন হতে

তারার ছায়া আনি॥


    
    

    
    
    

  

