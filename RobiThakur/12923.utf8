

  
    আকাশপ্রদীপ  কাঁচা আম ৩
                
    
    








  
  

        

      রবীন্দ্র রচনাবলী (:)
    
 
    
    আকাশপ্রদীপ  কাঁচা আম ৩
    
    
    আকাশপ্রদীপ


সেখানে ওর পিঁড়ে পাতা মাটির কাছে । 

ও ভালোবাসে কাঁচা আম খেতে 

শুল্পো শাক আর লঙ্কা দিয়ে মিশিয়ে । 

প্রসাদলাভের একটি ছোট্ট দরজা খোলা আছে 

আমার মতো ছেলে আর ছেলেমানুষের জন্যেও । 
 


গাছে চড়তে ছিল কড়া নিষেধ । 

হাওয়া দিলেই ছুটে যেতুম বাগানে  

দৈবে যদি পাওয়া যেত একটিমাত্র ফল 

একটুখানি দুর্লভতার আড়াল থেকে  

দেখতুম  সে কী শ্যামল  কী নিটোল  কী সুন্দর  

প্রকৃতির সে কী আশ্চর্য দান । 

যে লোভী চিরে চিরে ওকে খায় 

সে দেখতে পায় নি ওর অপরূপ রূপ । 
 

একদিন শিলবৃষ্টির মধ্যে আম কুড়িয়ে এনেছিলুম  

ও বলল  “ কে বলেছে তোমাকে আনতে । ” 

আমি বললুম  “ কেউ না । ” 

ঝুড়িসুদ্ধ মাটিতে ফেলে চলে গেলুম । 

আরএকদিন মৌমাছিতে আমাকে দিলে কামড়ে  

সে বললে  “ এমন করে ফল আনতে হবে না । ” 

চুপ করে রইলুম । 
 

বয়স বেড়ে গেল । 

একদিন সোনার আংটি পেয়েছিলুম ওর কাছ থেকে  

তাতে স্মরণীয় কিছু লেখাও ছিল । 

স্নান করতে সেটা পড়ে গেল গঙ্গার জলে — 

খুঁজে পাই নি । 

এখনো কাঁচা আম পড়ছে খসে খসে 

গাছের তলায়  বছরের পর বছর । 

ওকে আর খুঁজে পাবার পথ নেই । 

    
    

    
    
    

  

