

  
    নবীন- দ্বিতীয় পর্ব,১১
                
    
    








  
  

        

      রবীন্দ্র রচনাবলী (://.-..)
    
 -->
    
    নবীন- দ্বিতীয় পর্ব,১১
    
    
    নবীন

‘ পুনর্দর্শনায় ' । তোমার আনন্দের সাহস বিচ্ছেদের সামনে এসে মাথা তুলে দাঁড়াল । 
ক্লান্ত যখন আম্রকলির কাল , 

  
    মাধবী ঝরিল ভূমিতলে অবসন্ন , 
  

সৌরভধনে তখন তুমি হে শাল , 

  
    বসন্তে করো ধন্য । 
  

সান্ত্বনা মাগি দাঁড়ায় কুঞ্জভূমি 

  
    রিক্তবেলায় অঞ্চল যবে শূন্য — 
  

বনসভাতলে সবার ঊর্ধ্বে তুমি , 

  
    সব অবসানে তোমার দানের পুণ্য । । 
  

এইবার শেষ দেওয়া-নেওয়া চুকিয়ে দাও । দিয়ে দাও তোমার বাহিরের দান , উত্তরীয়ের সুগন্ধ , বাঁশির গান , আর নিয়ে যাও আমার অন্তরের বেদনা নীরবতার ডালি থেকে । 

  তুমি কিছু দিয়ে যাও 
  
    মোর প্রাণে গোপনে গো । 
  
  ফুলের গন্ধে , বাঁশির গানে , 
  
    মর্মরমুখরিত পবনে । 
  
  তুমি কিছু নিয়ে যাও 
  
    বেদনা হতে বেদনে — 
  
  যে মোর অশ্রু হাসিতে লীন , 
  
    যে বাণী নীরব নয়নে ॥ 
  
  &; 

দূরের বাণীকে জাগিয়ে গিয়ে গেল পথিক । এমনি করেই বারে বারে সে কাছের বন্ধন আল্‌গা করে দেয় । একটা অপরিচিত ঠিকানার উদ্দেশ বলে দিয়ে যায় কানে কানে , সাহসের সুর এসে পৌঁছয় বিচ্ছেদসমুদ্রের পরপার থেকে — মন উদাস হয়ে যায় । 
&; 

  বাজে করুণ সুরে (হায় দূরে) 
  তব চরণতলচুম্বিত পন্থবীণা । 
  
    মম পান্থচিত চঞ্চল 
    
      জানি না কী উদ্দেশে । 
    
    &; 
  
  যূথীগন্ধ অশান্ত সমীরে 
  
    
      ধায় উতলা উচ্ছ্বাসে , 
    
  
  তেমনি চিত্ত উদাসী রে 
  
    
      নিদারুণ বিচ্ছেদের নিশীথে। 
    
  
  &; 



    
    

    
    
    

  

