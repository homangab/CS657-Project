

  
    গান  পরিশিষ্ট ২  ৪
                
    
    








  
  

        

      রবীন্দ্র রচনাবলী (:)
    
 
    
    গান  পরিশিষ্ট ২  ৪
    
    
    পরিশিষ্ট ২
২কারাঘর
শ্যামার প্রবেশ



বজ্রসেন।  এ কী আনন্দ
 
  হৃদয়ে দেহে ঘুচালে মম সকল বন্ধ।
 
  দুঃখ আমার আজি হল যে
ধন্য 
 
  মৃত্যুগহনে লাগে অমৃতসুগন্ধ।
 
  এলে কারাগারে রজনীর পারে উষাসম
 
  মুক্তিরূপা অয়ি লক্ষ্মী দয়াময়ীৼ
 
শ্যামা।  বোলো না বোলো না আমি
দয়াময়ী।
 
  
মিথ্যা মিথ্যা মিথ্যা
 
  এ কারাপ্রাচীরে শিলা আছে যত
 
  নহে তা কঠিন আমার মতো।
 
 
 আমি দয়াময়ী
 
 
মিথ্যা মিথ্যা মিথ্যাৼ


বজ্রসেন।  জেনো প্রেম চিরঋণী আপনারই হরষে
 
 
 জেনো প্রিয়ে— 
 
  সব পাপ ক্ষমা করি ঋণশোধ করে সে।
 
 
 কলঙ্ক যাহা আছে
 
 
 দূর হয় তার কাছে— 
 
  কালিমার’পরে তার অমৃত সে বরষেৼ
 
শ্যামা।  হে বিদেশীএসো এসো। হে
আমার প্রিয়
 
 
এই কথা স্মরণে রাখিয়ো
 
  তোমাসাথে এক স্রোতে ভাসিলাম
আমি
 
 
 হে হৃদয়স্বামী
 
 
 জীবনে মরণে প্রভুৼ
 
বজ্রসেন।  প্রেমের জোয়ারে ভাসাবে দোঁহারে— 
 
 
বাঁধন খুলে দাও দাও দাও।
 
  ভুলিব ভাবনা পিছনে চাব না— 
 
 
 পাল তুলে দাও দাও দাও।



    
    

    
    
    

  

