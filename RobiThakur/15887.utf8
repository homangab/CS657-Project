

  
    বিয়াত্রিচে দান্তে ও তাঁহার কাব্য ২
                
    
    








  
  

        

      রবীন্দ্র রচনাবলী (:)
    
 
    
    বিয়াত্রিচে দান্তে ও তাঁহার কাব্য ২
    
    
    বিয়াত্রিচে দান্তে ও তাঁহার কাব্য

রক্ষকেরা বিয়াত্রিচের নাম শুনিয়াই অমনি সসম্ভ্রমে দ্বার খুলিয়া দিতেছে–দেবতারা বিয়াত্রিচের নাম শুনিয়া অমনি স্বর্গযাত্রীদ্বয়কে সহর্ষে আহ্বান করিতেছেন। বিয়াত্রিচের মৃত্যুর পর দান্তে অশ্রুপূর্ণ নয়নে দেখিলেন যেন সমস্ত নগরীই রোদন করিতেছে। বিয়াত্রিচের সহিত প্রথম সাক্ষাৎ বর্ণনাই ‘ভিটা নুওভা’র আরম্ভ
 ‘যখন আমার জীবনের আরম্ভ হইতে নয় বার মাত্র সূর্য তাঁহার কক্ষ প্রদক্ষিণ করিয়াছে এমন সময়ে আমার হৃদয়ের মহান মহিলা আমার চক্ষের সমক্ষে আবির্ভূত হইলেন। তখন তাঁহার জীবনের আরম্ভ মাত্র এবং আমার বয়স নবম বৎসর অতিক্রম করিয়াছে। তাঁহার শরীরে সুন্দর লোহিত বর্ণের পরিচ্ছদ একটি কটিবন্ধ ও বাল্যবয়সের উপযুক্ত কতকগুলি অলংকার। সত্য বলিতেছি তাঁহাকে দেখিয়া সেই মুহর্তেই আমার হৃদয়ের অতি নিভৃত নিলয়স্থিত মর্ম পর্যন্ত কাঁপিয়া উঠিল এবং তাহার প্রভাব আমার শরীরের শিরায় শিরায় প্রকাশিত হইল। সে (মর্ম) কাঁপিতে কাঁপিতে এই কথাগুলি বলিল ওই দেখো আমা অপেক্ষা সরলতর দেবতা আমার উপর আধিপত্য করিতে আসিয়াছেন সেই সময় হইতে প্রেম আমার হৃদয়রাজ্যের অধিপতি হইল। দেবতাদিগের মধ্যে কনিষ্ঠ দেবতাটিকে (বিয়াত্রিচেকে) দেখিবার জন্য প্রেমের দ্বারা উত্তেজিত হইয়া বাল্যকালে কতবার তাহার অন্বেষণে ফিরিয়াছি। সে এমন প্রশংসনীয় তাহার ব্যবহার এমন মহৎ যে কবি হোমারের উক্তি তাহার প্রতি প্রয়োগ করা যাইতে পারে–অর্থাৎ ‘তাহাকে দেখিয়া মনে হয় সে দেবতাদের মধ্যে জন্মলাভ করিয়াছে মানুষের মধ্যে নহে।’ বিয়াত্রিচের পিতা একটি ভোজ দেন সেই ভোজে দান্তের পিতা তাঁহার পুত্রকে সঙ্গে লইয়া যান সেই সভাতেই দান্তের সহিত বিয়াত্রিচের উক্ত প্রথম সাক্ষাৎ হয়। দ্বিতীয় সাক্ষাৎ এইরূপে বর্ণিত হয় : জ্ঞউপরিউক্ত মহান মহিলার সহিত সাক্ষাতের পর নয় বৎসর পূর্ণ হইয়াছে এমন সময়ে নিষ্কলঙ্কশুভ্রবসনা সখীদ্বয়পরিবেষ্টিতা সেই বিস্ময়জনক মহিলা আরএকবার আমার সম্মুখে আবির্ভূত হইলেন। তিনি রাজপথ দিয়া যাইবার সময় আমি যেখানে সসম্ভ্রমে স্তম্ভিত হইয়া দাঁড়াইয়া ছিলাম সেই দিকে নেত্র ফিরাইলেন এবং তাঁহার সেই অনির্বচনীয় নম্রতার সহিত এমন শ্রীপূর্ণ নমস্কার করিলেন যে আমি সেই মুহূর্তেই সৌন্দর্যের সর্বাঙ্গ যেন দেখিতে পাইলাম। এইবার প্রথম তাঁহার কথা শুনিতে পাইলাম শুনিয়া এমন আহ্লাদ হইল যে সুরামত্তের ন্যায় আমার সঙ্গীদের সঙ্গ পরিত্যাগ করিয়া ছুটিয়া আসিলাম। আমার নির্জন গৃহে আসিয়া সেই অতিশয় ভদ্রমহিলার বিষয় চিন্তা করিতে লাগিলাম। ভাবিতে ভাবিতে নিদ্রা আসিল ও এক আশ্চর্য স্বপ্ন দেখিলাম। সেই স্বপ্নের বিষয় সেইসময়কার প্রধান প্রধান কবিদের জানাইব স্থির করিলাম। যাঁহারা যাঁহারা প্রেমের অধীন আছেন তাঁহাদের বন্দনা করিয়া ও তাঁহাদের এই স্বপ্নের প্রকৃত অর্থব্যাখ্যা করিবার নিমিত্ত অনুরোধ করিয়া এই স্বপ্নের বিষয়ে একটি কবিতা লিখিব স্থির করিলাম। সেই কবিতাটি () এই


প্রেমবন্দী হৃদি যাঁরা সুকোমল মন 
যাঁরা পড়িবেন এই সংগীত আমার 
তাঁরা মোর অনুনয় করুন শ্রবণ 
বুঝায়ে দিউন্‌ মোরে অর্থ কী ইহার? 
যে কালে উজ্জ্বল তারা উজলে আকাশ 
নিশার চতুর্থ ভাগ হয়ে গেছে শেষ 
প্রেম মোর নেত্রে আসি হলেন প্রকাশ 
স্মরিলে এখনো কাঁপে হৃদয় প্রদেশ 
দেখে মনে হল যেন প্রফুল্ল আনন 


    
    

    
    
    

  

