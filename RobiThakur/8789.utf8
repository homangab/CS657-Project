

  
    বাংলাভাষাপরিচয় ১০১
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ১০১
    
    
    বাংলাভাষাপরিচয় ১০

এইখানে এ কথা স্বীকার করতেই হবে সংস্কৃতের আশ্রয় না নিলে বাংলা ভাষা অচল। কী জ্ঞানের কী ভাবের বিষয়ে বাংলা সাহিত্যের যতই বিস্তার হচ্ছে ততই সংস্কৃতের ভাণ্ডার থেকে শব্দ এবং শব্দ বানাবার উপায় সংগ্রহ করতে হচ্ছে। পাশ্চাত্য ভাষাগুলিকেও এমনি করেই গ্রীকলাটিনের বশ মানতে হয়। তার পারিভাষিক শব্দগুলো গ্রীকলাটিন থেকে ধার নেওয়া কিংবা তারই উপাদান নিয়ে তারই ছাঁচে ঢালা। ইংরেজি ভাষায় দেখা যায় তার পুরাতন পরিচিত দ্রব্যের নামগুলি স্যাক্‌সন এবং কেল্ট। এগুলি সব আদিম জাতির আদিম অবস্থার সম্পত্তি। সেই  পুরাতন  কাল  থেকে  যতই  দূরে  চলে  এসেছে  ততই  তার  ভাষাকে  অধিকার  করেছে  গ্রীক  ও  লাটিন। আমাদেরও সেই দশা। খাঁটি বাংলা ছিল আদিম কালের সে বাংলা নিয়ে এখনকার কাজ ষোলোআনা চলা অসম্ভব।
অভিধান দেখলে টের পাওয়া যাবে ইংরেজি ভাষার অনেকখানিই গ্রীকলাটিনে গড়া। বস্তুত তার হাড়ে মাস লেগেছে  ঐ  ভাষায়।  কোনো  বিশেষ  লেখার  রচনারীতি  হয়তো  গ্রীকলাটিনঘেঁষা  কোনোটার  বা  এংলোস্যাক্‌সনের ছাঁদ। তাই বলে ইংরেজি ভাষা দুটো দল পাকিয়ে তোলে নি। কৃত্রিম ছাঁচে ঢালাই করে একটা স্বতন্ত্র সাহিত্যিক ভাষা খাড়া করে তাই নিয়ে কোনো সম্প্রদায় কৌলীন্যের বড়াই করে না। নানা বন্দর থেকে নানা শব্দসম্পদের আমদানি করে কথার ও লেখার একই তহবিল তারা ভর্তি করে তুলেছে। ওদের ভাষার খিড়কির দরজায় একতারাবাজিয়ের  আর সদর দরজায় বীণার ওস্তাদের ভিড় হয় না।
আমাদের ভাষাও সেই এক বড়ো রাস্তার পথেই চলেছে। কথার ভাষার বদল চলছে লেখার ভাষার মাপে। পঞ্চাশ বছর পূর্বে চলতি ভাষায় যেসব কথা ব্যবহার করলে হাসির রোল উঠত আজ মুখের বাক্যে তাদের চলাফেরা চলছে অনায়াসেই। মনে তো আছে আমার অল্প বয়সে বাড়ির কোনো চাকর যখন এসে জানালে ‘একজন বাবু অনেকক্ষণ অপেক্ষা করছেন’ মনিবদের আসরে চার দিক থেকে হাসি ছিটকে পড়ল। যদি সে বলত  ‘অপিক্ষে’  তা  হলে  সেটা  মাননসই  হত।  আবার  অল্পকিছুদিন  আগে  আমার  কোনো  ভৃত্য  মাংসের তুলনায় মাছ খাওয়ার অপদার্থতা জানিয়ে যখন আমাকে বললে ‘মাছের দেহে সামর্থ্য কতটুকুই বা আছে’ আমার সন্দেহ হয়  নি  যে সে  উচ্চ  প্রাইমারি স্কুলে পরীক্ষা  পাশ করেছে। আজ সমাজের উপরতলায় নীচের তলায় ভাষাব্যবহারে আর্যঅনার্যের মিশোল চলেছে। মনে করো সাধারণ আলাপে আজ যদি এমন কথা কেউ বলে যে ‘সভ্যজগতে অর্থনীতির সঙ্গে গ্রন্থি পাকিয়ে রাষ্ট্রনীতির জটিলতা যতই বেড়ে উঠছে শান্তির সম্ভাবনা যাচ্ছে  দূরে’  তা  হলে  এই  মাত্র  সন্দেহ  করব  লোকটা  বাংলার  সঙ্গে  ইংরেজি  মেশাবার  বিরুদ্ধে।  কিন্তু  এই বাক্যকে  প্রহসনে  উদ্‌ধৃত  করবার  যোগ্য  বলে  কেউ  মনে  করবে  না।  নিঃসন্দেহ  এর  শব্দগুলো  হয়ে  উঠেছে সাহিত্যিক কেননা বিষয়টাই তাই। পঞ্চাশ বছর আগে এরকম বিষয় নিয়ে ঘরোয়া আলোচনা হত নাএখন তা হয়ে থাকে কাজেই কথা ও লেখার সীমানার ভেদ থাকছে না। সাহিত্যিক দণ্ডনীতির ধারা থেকে গুরুচণ্ডালি অপরাধের কোঠা উঠেই গেছে।
এটা হতে পেরেছে তার কারণ সীমাসরহদ্দ নিয়ে মামলা করে না চলতি ভাষা। স্বদেশী  বিদেশী হাল্কা ভারি সব শব্দই ঘেঁষাঘেঁষি করতে পারে তার আঙিনায়। সাধু ভাষায় তাদের পাসপোর্ট্‌ মেলা শক্ত। পার্সি আরবি কথা চলতি ভাষা বহুল পরিমাণে অসংকোচে হজম করে নিয়েছে। তারা এমন আতিথ্য পেয়েছে যে তারা যে ঘরের নয় সে কথা ভুলেই গেছি। ‘বিদায়’ কথাটা সংস্কতসাহিত্যে কোথাও মেলে না। সেটা আরবি ভাষা থেকে এসে দিব্যি সংস্কৃত পোশাক প’রে বসেছে। ‘হয়রান করে দিয়েছে’ বললে ক্লান্তি ও অসহ্যতা মিশিয়ে যে ভাবটা মনে আসে কোনো সংস্কৃতের আমদানি শব্দে তা হয় না। অমুকের কণ্ঠে গানে ‘দরদ’ লাগে না বললে ঠিক কথাটি বলা  হয়  ও  ছাড়া  আরকোনো  কথাই  নেই।  গুরুচণ্ডালির  শাসনকর্তা  যদি  দরদের  বদলে  ‘সংবেদনা’


    
    

    
    
    

  

