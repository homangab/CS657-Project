

  
    সংগীত ও ভাব৮
                
    
    








  
  

        

      রবীন্দ্র রচনাবলী (:)
    
 
    
    সংগীত ও ভাব৮
    
    
    সংগীত ও ভাব

আমাদের সংগীত যখন জীবন্ত ছিল তখন ভাবের প্রতি যেরূপ মনোযোগ দেওয়া হইত সেরূপ মনোযোগ আরকোনো দেশের সংগীতে দেওয়া হয় কি না সন্দেহ। আমাদের দেশে যখন বিভিন্ন ঋতু ও বিভিন্ন সময়ে ভাবের সহিত মিলাইয়া বিভিন্ন রাগরাগিণী রচনা করা হইত যখন আমাদের রাগরাগিণীর বিভিন্ন ভাবব্যঞ্জক চিত্র পর্যন্ত ছিল তখন স্পষ্টই বুঝা যাইতেছে যে আমাদের দেশে রাগরাগিণী ভাবের সেবাতেই নিযুক্ত ছিল। সেদিন গিয়াছে। কিন্তু আবার কি আসিবে না?


    
    

    
    
    

  

