

  
    বিচিত্রিতা  সাজ
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  সাজ
    
    
    সাজ

এইযে রাঙা চেলি দিয়ে তোমায় সাজানো  
ওইযে হোথায় দ্বারের কাছে সানাই বাজানো  

অদৃশ্য এক লিপির লিখায় 

নবীন প্রাণের কোন্‌ ভূমিকায় 

মিলছে  না জানো । 
 
শিশুবেলায় ধূলির ‘ পরে আঁচল এলিয়ে 
সাজিয়ে পুতুল কাটল বেলা খেলা খেলিয়ে । 

বুঝতে নাহি পারবে আজো 

আজ কী খেলায় আপনি সাজো 

হৃদয় মেলিয়ে । 
 
অখ্যাত এই প্রাণের কোণে সন্ধ্যাবেলাতে 
বিশ্বখেলোয়াড়ের খেয়াল নামল খেলাতে । 

দুঃখসুখের তুফান লেগে 

পুতুলভাসান চলল বেগে 


ভাগ্যভেলাতে । 
 
তার পরেতে ভোলার পালা  কথা কবে না — 
অসীম কালের পটে ছবির চিহ্ন রবে না । 

তার পরেতে জিতবে ধুলো  

ভাঙা খেলার চিহ্নগুলো 

সঙ্গে লবে না । 
 
রাঙা রঙের চেলি দিয়ে কন্যে সাজানো  
দ্বারের কাছে বেহাগ রাগে সানাই বাজানো  

এই মানে তার বুঝতে পারি — 

খেয়াল যাঁহার খুশি তাঁরি 

জানো নাজানো । 


    
    

    
    
    

  

