

  
    নটরাজ- মাধুরীর ধ্যান, ১১
                
    
    








  
  

        

      রবীন্দ্র রচনাবলী (://.-..)
    
 -->
    
    নটরাজ- মাধুরীর ধ্যান, ১১
    
    
    নটরাজ
সপ্ততারার লুপ্তির পরে 

  নাচে সে সুপ্তি ভঞ্জনী । 

তপোভঙ্গের দিবে মন্ত্রণা 

  তব শান্তিরে তর্জিয়া , 

তন্ত্র পরাবে রুদ্রবীণায় 

  রেখেছিলে যারে বর্জিয়া । 

দিগন্তরের সঞ্চয় টুটি 
অঞ্চলে মেঘ আনিবে সে লুটি — 
বাজিয়া উঠিবে কল-কল্লোল 

  বন পল্লবে পল্লবে ,— 

শ্যাম উত্তরী নির্মল করি 

  সাজাবে আপন বল্লভে । 



মাধুরীর ধ্যান

       গান 




মধ্যদিনে যবে গান 

  বন্ধ করে পাখি , 

হে রাখাল , বেণু তব 

  বাজাও একাকী । 

শান্ত প্রান্তরের কোণে 
রুদ্র বসি তাই শোনে , 
মধুরের ধ্যানাবেশে 

  স্বপ্নমগ্ন আঁখি ; 

হে রাখাল , বেণু যবে 

  বাজাও একাকী । 
  &;

সহসা উচ্ছ্বসি উঠে 

  ভরিয়া আকাশ 

তৃষাতপ্ত বিরহের 

  নিরুদ্ধ নিঃশ্বাস । 

অম্বরপ্রান্তের দূরে 

    
    

    
    
    

  

