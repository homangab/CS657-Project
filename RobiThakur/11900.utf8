

  
    কড়ি ও কোমল  মঙ্গল  গীত ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  মঙ্গল  গীত ১
    
    
    মঙ্গলগীত
শ্রীমতী ইন্দিরা । প্রাণাধিকাসু । নাসিক 

এতবড়ো এ ধরণী মহাসিন্ধুঘেরা 

দুলিতেছে আকাশসাগরে — 
দিন  দুই হেথা রহি মোরা মানবেরা 

শুধু কি মা যাব খেলা করে । 
তাই কি ধাইছে গঙ্গা ছাড়ি হিমগিরি  

অরণ্য বহিছে ফুলফল — 
শত কোটি রবি তারা আমাদের ঘিরি 

গনিতেছে প্রতি দণ্ড পল  
 
 
শুধু কি  মা  হাসিখেলা প্রতি দিন রাত 

দিবসের প্রত্যেক প্রহর  
প্রভাতের পরে আসি নূতন প্রভাত 

লিখিছে কি একই অক্ষর  
কানাকানি হাসাহাসি কোণেতে গুটায়ে  

অলস নয়ননিমীলন  
দণ্ড  দুই ধরণীর ধূলিতে লুটায়ে 

 ধূলি হয়ে ধূলিতে শয়ন  
 
 
নাই কি  মা  মানবের গভীর ভাবনা  

হৃদয়ের সীমাহীন আশা  
জেগে নাই অন্তরেতে অনন্ত চেতনা  

জীবনের অনন্ত পিপাসা  
হৃদয়েতে শুষ্ক কি  মা  উৎস করুণার  

শুনি না কি দুখীর ক্রন্দন  
জগৎ শুধু কি  মা গো  তোমার আমার 

ঘুমাবার কুসুম  আসন  
 
 


    
    

    
    
    

  

