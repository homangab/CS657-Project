

  
    প্রথম ভাগ ৫
                
    
    








  
  

        

      রবীন্দ্র রচনাবলী (:)
    
 
    
    প্রথম ভাগ ৫
    
    
    প্রথম ভাগ

কালো রাতি গেল ঘুচে
আলো তারে দিল মুছে।
পূব দিকে ঘুমভাঙা।
হাসে ঊষা চোখরাঙা।
নাহি জানি কোথা থেকে
ডাক দিল চাঁদেরে কে।
ভয়ে ভয়ে পথ খুঁজি
চাঁদ তাই যায় বুঝি।
তারাগুলি নিয়ে বাতি
জেগেছিল সারা রাতি
নেমে এল পথ ভুলে
বেলফুলে জুঁইফুলে।
বায়ু দিকে দিকে ফেরে
ডেকে ডেকে সকলেরে।
বনে বনে পাখী জাগে
মেঘে মেঘে রঙ লাগে।
জলে জলে ঢেউ ওঠে
ডালে ডালে ফুল ফোটে।

—
তৃতীয় পাঠ

ঐ সাদা ছাতা।  দাদা যায় হাটে।  গায়ে লাল জামা।  মামা যায় খাতা হাতে।  গায়ে শাদা শাল।
মামা আনে চাল ডাল।  আর কেনে শাক।  আর কেনে আটা।
দাদা কেনে পাকা আতা সাত আনা দিয়ে।  আর আখ আর জাম চার আনা। বাবা খাবে। কাকা খাবে।  আর খাবে মামা।  তার পরে কাজ আছে।  বাবা কাজে যাবে।
দাদা হাটে যায় টাকা হাতে।  চার টাকা।  মা বলে খাজা চাই গজা চাই আর ছানা চাই। আশাদাদা খাবে।
আশাদাদা আজ ঢাকা থেকে এল।  তার বাসা গড়পারে।  আশাদাদা আর তার ভাই কালা কাল ঢাকা ফিরে যাবে।

—
    
    

    
    
    

  

