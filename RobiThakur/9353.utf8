

  
    সংযোজন৫
                
    
    








  
  

        

      রবীন্দ্র রচনাবলী (:)
    
 
    
    সংযোজন৫
    
    
    সংযোজন

অসম্ভব রকমের স্থিতিস্থাপক প্রাণও আছে সে প্রাণ পরিবর্তনহীন আদিতম যুগেরও বটে রসরসায়নের বিশ্লেষণের দ্বারা ওর বিশেষ উপাদানেরও তালিকা বের করা যেতে পারে কিন্তু ওর মধ্যে কোনো পরিমিত আকৃতির তত্ত্ব নেই ও যথেচ্ছ ফুলে উঠতে পারে লম্বা হতে পারে চওড়া হতে পারে চ্যাপ্টা হয়ে এগোতে এগোতে তিন চার পাঁচ ঘণ্টাকে আপনার তলায় সম্পূর্ণ চাপা দিতে পারে তবে আমি তোমাদের কথাটা মেনে নিতে বাধ্য হব কারণ আমি ওস্তাদ নই–কিন্তু বলব তা হলে ওটা আর্টের কোঠায় পড়ে না। তোমরা বলবে নাম নিয়ে মারামারি করে লাভ নেই আমাদের ভালো লাগে এবং ভালো লাগে ব’লেই যত বেশি পাই ততই স্ফূর্তি লাগে। যখন দেখি যথেচ্ছ পরিমাণ পাওনাবিস্তারে তোমাদের কোনো আপত্তি নেই তখন স্পষ্ট বুঝতে পারি তোমাদের ভালো লাগার প্রকৃতি কী। তোমাদেরই মতো আমারও ভালো লাগে সেটা লোভীর ভালো লাগা। আর্টিস্ট অলুব্ধ। সে স্বাদগ্রহণের উৎকর্ষের প্রতি লক্ষ ক’রে ভালো লাগার অমিতাচারকে অশ্রদ্ধা করে। সোনা জিনিসটা উজ্জ্বল তার সুবর্ণটা মনোহর দুর্লভ খনিজ বলে তার দাম আছে। বসুন্ধরা আপন রত্ন বের করে দেওয়া সম্বন্ধে মিঞাসাহেবদের চেয়ে কম কৃপণ নন। এক তাল সোনা এনে ধরা হল তুমি বললে ‘বহুৎ আচ্ছা’। আরএক তাল এল তুমি বললে ‘সোভান আল্লা’। সংগীতের যক্ষভাণ্ডার থেকে তালের পর তাল আসতে লাগল দুন চৌদুন বেগে বাহবা দিতে দিতে তোমার গলা যায় ভেঙে। মূল্যের কথা কেউ অস্বীকার করতে পারবে না কিন্তু সে মূল্য যক্ষরাজের খাতাঞ্চিখানার। সে মূল্যের গাণিতিক অঙ্কে ‘আরো’ ‘আরো’ ‘আরো’ চাপিয়ে যাওয়া চলে। সরস্বতীর কমলবনে সোনার পদ্ম আছে সেখানে লোভীর মতো ‘’ ‘’ করে চীৎকার চলে না। বেনের দল যতই দুঃখিত হোক শতদলের উপর আরএকটা পাপড়ি চাপানো চলবে না। সে আপন সম্পূর্ণতার মধ্যে থেমেছে ব’লেই সে অপরিসীম। ভাণ্ডারের ধনে আরো’র ফরমাশ চলে কিন্তু আনন্দের ধনের দিকে তাকিয়ে বলে থাকি—‘নিমেষে শতেক যুগ বাসি’। রামচন্দ্র সোনার সীতা বানিয়েছিলেন। সোনার প্রাচুর্য নিয়ে যদি তার গৌরব হত তা হলে দশটা খনি উজাড় করে যে পিণ্ডটা তৈরি হত তার মতো সীতার শোকাবহ নির্বাসন আরকিছু হতে পারত না। রামচন্দ্রকে ‘থামো’ বলতে হয়েছে। কিন্তু ছায়ানটের অক্লান্ত প্রগল্‌ভতার মুখে ‘থামো’ বলবার সাহস আমাদের জোগায় না তাতে ভুজবলের প্রয়োজন হয়। এই বার এই তর্ক সম্বন্ধে ‘থামো’ বলবার সময় হয়েছে অন্তত আমার তরফে। ইতি ১৬ই চৈত্র ১৩৪১ 
তোমাদের 
রবীন্দ্রনাথ ঠাকুর 

পরম পূজনীয়েষু 
আপনি লিখেছিলেন—‘আমি বারবার দেখেছি বরঠকানে প্রশ্ন তুলে আমাকে আক্রমণ করতে তোমার যেন একটা সিনিস্‌টর্‌ আনন্দ আছে’। কিন্তু সে রাতের আসরের পর আমাকে আপনি যেদুটি সাংঘাতিক প্রশ্ন করেছিলেন তাদের এবং এই চিঠিদুটির যথাযথ উত্তর দেবার অক্ষমতা লক্ষ্য করে আপনার ভাষাই আপনার ওপর নিক্ষেপ করতে ইচ্ছে হচ্ছে। এখন আমি বুঝলাম আপনি যে ব্যারিস্টার হন নি সেটা কেবল নৃপেন্দ্র সরকারের ভাগ্যজোরে আপনার নিজের কৃতিত্ব তাতে বেশি নেই। আজ তিনচার সপ্তাহ ধরে কী উত্তর দেব ভাবছি। যা জুটেছে তাই গুছিয়ে লিখছি। 
মনে হয়–কোথায় আমরা একমত প্রথমে জেনে রাখলে কোথায় এবং কতটুকু আমাদের পার্থক্য সহজেই ধরা পড়বে। আর্টের প্রকৃতি  এবং এর গৌরব তার পরিপূর্ণ ঐক্যে এই মন্তব্যের পর আপনি লিখেছেন ‘সেই ঐক্যে থামা ব’লে একটা পদার্থ আছে চলার চেয়ে তার কম মূল্য নয়।’এই বাক্য থেকে আপনি সংগীতে গতির আনন্দ বাদ দিতে চান না উপভোগই করতে চান পরিষ্কার বোঝা যায়। সেদিনকার একাগ্রতায় এবং বিশেষত প্রথম চিঠির মারফত ধ্রুবপদ্ধতি সম্বন্ধে মতপ্রকাশে –উচ্চসংগীতের প্রতি আপনার প্রগাঢ় শ্রদ্ধা–তার মহিমা গাম্ভীর্য ও মাধুর্য ভোগ করবার আগ্রহ ও ক্ষমতাই প্রমাণিত হয়। অতএব


    
    

    
    
    

  

