

  
    কাহিনী  লক্ষ্মীর পরীক্ষা  প্রথম দৃশ্য ৬০
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  প্রথম দৃশ্য ৬০
    
    
    কাহিনী



কারো তো খিদের অভাব হয় না  
চন্দ্রপুলিটা সবার রয় না । 
মনে রেখে দিস যেটার যা দর — 
খাবার চাইতে খিদের আদর 
হাঁ রে বিনি  তোর চিরুনি রুপোর 
দেখছি নে কেন খোঁপার উপর ? 

বিনি ।  সেটা ও পাড়ার খেতুর মেয়ে 


কেঁদেকেটে কাল নিয়েছে চেয়ে । 

ক্ষীরো । ওই রে  হয়েছে মাথাটি খাওয়া । 


তোমারও লেগেছে দাতার হাওয়া । 

বিনি । আহা  কিছু তার নেই যে মাসি । 
ক্ষীরো । তোমারই কি এত টাকার রাশি । 


গরিব লোকের দয়ামায়া রোগ 
সেটা যে একটা ভারি দুর্যোগ । 
না না  যাও তুমি মায়ের বাড়িতে — 
হেথাকার হাওয়া সবে না নাড়িতে । 
রানী যত দেয় ফুরোয় না  তাই 
দান করে তার কোনো ক্ষতি নাই 
তুই যেটা দিলি রইল না তোর  
এতেও মনটা হয় না কাতর ? 
ওরে বোকা মেয়ে  আমি আরো তোরে 
আনিয়ে নিলেম এই মনে ক'রে 
কী করে কুড়োতে হইবে ভিক্ষে 
মোর কাছে তাই করবি শিক্ষে । 
কে জানত তুই পেট না ভরতে 
উল্‌টো বিদ্যা শিখবি মরতে ?— 
দুধ যে রইল বাটির তলায় 
ওইটুকু বুঝি গলে না গলায় ? 
আমি মরে গেলে যত মনে আশ 
কোরো দান ধ্যান আর উপবাস । 
যতদিন আমি রয়েছি বর্তে 
দেব না করতে আত্মহত্যে । — 





    
    

    
    
    

  

