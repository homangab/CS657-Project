

  
    ফাল্গুনী- দ্বিতীয় দৃশ্য, ২৫
                
    
    








  
  

        

      রবীন্দ্র রচনাবলী (://.-..)
    
 -->
    
    ফাল্গুনী- দ্বিতীয় দৃশ্য, ২৫
    
    
    ফাল্গুনী

রঙের খেলার , ভাই রে , 

আমার &;&;&;&;সময় হাতে নাই রে । 
  
    তোমাদের ওই সবুজ ফাগে 
    চক্ষে আমার ধাঁদা লাগে , 
    আমায় তোদের প্রাণের দাগে 
    
      দাগিস নে ভাই, আর গো ॥ 
    
  


দ্বিতীয় দৃশ্য
সন্ধান 
ঘাট 

ওগো ঘাটের মাঝি , ঘাটের মাঝি , দরজা খোলো । 
মাঝি । কেন গো , তোমরা কাকে চাও । 
আমরা বুড়োকে খুঁজতে বেরিয়েছি । 
মাঝি । কোন্‌ বুড়োকে । 
চন্দ্রহাস । কোন্‌-বুড়োকে না । বুড়োকে । 
মাঝি । তিনি কে । 
চন্দ্রহাস । আহা , আদ্যিকালের বুড়ো । 
মাঝি । ও , বুঝেছি । তাকে নিয়ে করবে কী । 
বসন্ত-উৎসব করব । 
মাঝি । বুড়োকে নিয়ে বসন্ত-উৎসব! পাগল হয়েছ ? 
পাগল হঠাৎ হই নি । গোড়া থেকেই এই দশা । 
আর অন্তিম পর্যন্তই এই ভাব । 
  গান 
      আমাদের&;&;&; খেপিয়ে বেড়ায় যে 
      কোথায়&;&;&; নুকিয়ে থাকে রে । 
      
        
          ছুটল বেগে ফাগুন হাওয়া 
          কোন্‌ খেপামির নেশায় পাওয়া । 
          ঘূর্ণা হাওয়ায় ঘুরিয়ে দিল সূর্যতারাকে । 
        
      
   
মাঝি । ওহে , তোমাদের হাওয়ার জোর আছে — দরজায় ধাক্কা লাগিয়েছে । 



    
    

    
    
    

  

