

  
    কবিতা   আগমনী২
                
    
    








  
  

        

      রবীন্দ্র রচনাবলী (:)
    
 
    
    কবিতা   আগমনী২
    
    
    কবিতা 

তাইতে আজিকে হরষের ধ্বনি 

উঠিয়াছে ঘরে ঘরে । 
অধীর হৃদয়ে রানী আসে যায়  
কভু বা প্রাসাদশিখরে দাঁড়ায়  
কভু বসে ওঠে  বাহিরেতে ছোটে 

এখনো উমা মা এলনা কেন ? 
হাসি হাসি মুখে পুরবাসীগণে 
অধীরে হাসিয়া ভূধরভবনে  
‘ কই উমা কই ' বলে ‘ উমা কই ' 

তিলেক বেয়াজ সহে না যেন 
বরষের পরে আসিবেন উমা 

রানীর নয়নতারা  
ছেলেবেলাকার সহচরী যত 

হরষে পাগলপারা । 
ভাবিছে সকলে আজিকে উমায় 

দেখিবে নয়ন ভ ' রে  
আজিকে আবার সাজাব তাহায় 

বালিকা উমাটি ক ' রে । 
তেমনি মৃণালবলয়যুগলে  
তেমনি চিকনচিকন বাকলে  
তেমনি করিয়া পরাব গলায় 

বনফুল তুলি গাঁথিয়া মালা । 
তেমনি করিয়া পরায়ে বেশ 
তেমনি করিয়া এলায়ে কেশ  
জননীর কাছে বলিব গিয়ে 
 ‘
এই নে মা তোর তাপসী বালা ' । 
লাজহাসিমাখা মেয়ের মুখ 
হেরি উথলিবে মায়ের সুখ  
হরষে জননী নয়নের জলে 

চুমিবে উমার সে মুখখানি । 
হরষে ভূধর অধীরপারা 
হরষে ছুটিবে তটিনীধারা  


    
    

    
    
    

  

