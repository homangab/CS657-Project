

  
    বিসর্জন পঞ্চম অঙ্ক চতুর্থ দৃশ্য ৮৩
                
    
    








  
  

        

      রবীন্দ্র রচনাবলী (:)
    
 
    
    বিসর্জন পঞ্চম অঙ্ক চতুর্থ দৃশ্য ৮৩
    
    
    বিসর্জন 



  
    মোরে । সত্য করে বলো আরবার । দেবী 
    নাই ? 
  

রঘুপতি । নাই । 
গুণবতী । দেবী নাই ? 
রঘুপতি । নাই । 
গুণবতী । দেবী নাই 

  
    তবে কে রয়েছে ? 
  




রঘুপতি । কেহ নাই । কিছু নাই । 
গুণবতী । নিয়ে যা  নিয়ে যা পূজা ফিরে যা  ফিরে যা 

  
    বল্‌ শীঘ্র কোন্‌ পথে গেছে মহারাজ । 
  

 

  
    
      অপর্ণার প্রবেশ 
    
  

অপর্ণা । পিতা 
রঘুপতি । জননী  জননী  জননী আমার 

  
    পিতা এ তো নহে ভৎর্সনার নাম । পিতা 
    মা জননী  এ পুত্রঘাতীরে পিতা ব'লে 
    যে জন ডাকিত  সেই রেখে গেছে ওই 
    সুধামাখা নাম তোর কণ্ঠে  এইটুকু 
    দয়া করে গেছে । আহা  ডাক্ আরবার 
  

অপর্ণা । পিতা  এসো এ মন্দির ছেড়ে যাই মোরা । 
 

  
    
      পুষ্পঅর্ঘ্য লইয়া 
      গোবিন্দমাণিক্যের প্রবেশ 
    
  

 
গোবিন্দমাণিক্য । দেবী কই ? 
রঘুপতি । দেবী নাই । 
গোবিন্দমাণিক্য । একি রক্তধারা 
রঘুপতি । এই শেষ পুণ্যরক্ত এ পাপমন্দিরে । 

  
    জয়সিংহ নিবায়েছে নিজ রক্ত দিয়ে 
    হিংসারক্তশিখা । 
  

গোবিন্দমাণিক্য । ধন্য ধন্য জয়সিংহ  

  
    এ পূজার পুষ্পাঞ্জলি সঁপিনু তোমারে । 
  



    
    

    
    
    

  

