

  
    চীনে মরণের ব্যবসায় ৫
                
    
    








  
  

        

      রবীন্দ্র রচনাবলী (:)
    
 
    
    চীনে মরণের ব্যবসায় ৫
    
    
    চীনে মরণের ব্যবসায়

 আনিয়া অহিফেন দেওয়া হইত। প্রথমে তাহার মূল্য লওয়া হইত না অবশেষে এই উপায়ে অহিফেন যতই প্রচলিত হইতে লাগিল ততই মূল্যও উঠিতে লাগিল বণিকদের পকেট পূরিতে লাগিল গবর্নমেন্টের রাজস্ব বাড়িতে লাগিল। তাহার ফল কী হইল? আরাকানের সুস্থ বলিষ্ঠ জাতি অহিফেনের অন্ধ অনুরক্ত হইল দিগ্‌বিদিক্‌জ্ঞানশূন্য জুয়া খেলোয়াড় হইয়া উঠিল। তাহাদের শরীর ও নীতির ধ্বংস সাধিত হইল। এই তো খৃস্টান জাতি যাহাদের বল নাই যাহাদের সহায় নাই তাহাদের সহিত ইংরাজ খৃস্টানরা যেরূপ ব্যবহার করেন তাহা জগতে বিদিত। তাহাদের তাঁহারা লাথি মারিতে চান। খৃস্টানশাস্ত্রে লেখা আছে তোমার এক গালে চড় মারিলে আর এক গাল ফিরাইয়া দিবে খৃস্টান ইংরাজগণ যখন রাজস্বের লোভ দেখাইয়া চীনের সম্রাটকে চীন হত্যা করিতে পরামর্শ দিতে গিয়াছিলেন তখন অখৃস্টান চীনের সম্রাট যে মহদ্‌বাক্য বলিয়াছিলেন তাহাতে ইংরাজদের খৃস্টানী গালে চড় মারা হইয়াছিল সন্দেহ নাই দুঃখের বিষয় তাহার কোনো ফল হইল না। 
 

    
    

    
    
    

  

