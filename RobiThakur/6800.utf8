

  
    ভাষার ইঙ্গিত৮
                
    
    








  
  

        

      রবীন্দ্র রচনাবলী (:)
    
 
    
    ভাষার ইঙ্গিত৮
    
    
    ভাষার ইঙ্গিত

মাঠেঘাটে দেখা হইয়া থাকে বলিলে কেবল যে ঐ দুটি মাত্র স্থানেই সাক্ষাৎ ঘটে তাহা বুঝায় না উক্ত লোকটির সঙ্গে যেখানে সেখানেই দেখা হয় এইরূপ বুঝিতে হয়। এইরূপ জোড়াকথার দৃষ্টান্ত : পথঘাট ঘরদুয়োর ঘটিবাটি কাছাকোঁচা হাতিঘোড়া বাঘভাল্লুক খেলাধুলা (খেলাদেয়ালা) পড়াশুনা খালবিল লোকলশকর গাড়ুগামছা লেপকাঁথা গানবাজনা খেতখোলা কানাখোঁড়া কালিয়াপোলাও শাকভাত সেপাইসান্ত্রী নাড়িনক্ষত্র কোলেপিঠে কাঠখড় দত্যিদানো ভূতপ্রেত।
বিপরীতার্থক শব্দ জুড়িয়া সমগ্রতা ও বৈপরীত্য বুঝাইবার দৃষ্টান্ত : আগাগোড়া ল্যাজামুড়ো আকাশপাতাল দেওয়াথোওয়া নরমগরম আনাগোনা উলটোপালটা তোলপাড় আগাপাস্তাড়া। এই যতপ্রকার জোড়াশব্দের তালিকা দেওয়া গেছে সংস্কৃত সমাসের সঙ্গে তাহাদের বিশেষত্ব এই যে শব্দগুলির যে অর্থ তাহাদের ভাবটা তাহার চেয়ে বেশি এবং এই কথার জুড়িগুলি যেন একেবারে চিরদাম্পত্যে বাঁধা। বাঘভাল্লুক না বলিয়া বাঘসিংহ বলিতে গেলে একটা অত্যাচার হইবে বনজঙ্গল এবং ঝোপঝাড় শব্দকে বনঝাড় এবং ঝোপজঙ্গল বলিলে ভাষা নারাজ হয় অথচ অর্থের অসংগতি হয় না।
এইখানে ইংরেজিতে যেসকল ইঙ্গিতবাক্য প্রচলিত আছে তাহার যেকয়েকটি দৃষ্টান্ত মনে পড়িতেছে উল্লেখ করিতে ইচ্ছা করি বাংলার সহিত তুলনা করিলে পাঠকেরা সাদৃশ্য দেখিতে পাইবেন :       ।
এই উদাহরণগুলিতে জোড়াশব্দের দ্বিতীয়ার্ধে আকারের প্রাদুর্ভাব দেখা যাইতেছে। আমরা পূর্বেই দেখিয়াছি বাংলাতেও এইরূপ স্থলে শেষার্ধে আকারটাই আসিয়া পড়ে যেমন হোহা জোজা জোরজার। কিন্তু যেখানে প্রথমার্ধে আকার থাকে দ্বিতীয়ার্ধে সেখানে ওকারের প্রচলনই বেশি যেমন ঘাঘো টানটোন টায়েটায় ঠারেঠোরে। সবশেষে যদি ইকার থাকে তবে মাঝের ওকার উ হইয়া যায় যেমন জারিজুরি।
দ্বিতীয়ার্ধে ব্যঞ্জনবর্ণবিকারের দৃষ্টান্ত :          ।
আমাদের যেমন টুং টাং ইংরেজিতে তেমনই  আমাদের যেমন ঠঙাঠঙ ইংরেজিতে তেমনই
  ।
প্রথমার্ধের সহিত দ্বিতীয়ার্ধের মিল নাই এমন দৃষ্টান্ত।
জোড়াশব্দের দুই অংশে মিল নাই এমন কথা সকল ভাষাতেই দুর্লভ। মিলের দরকার আছে। মিলটা মনের উপর ঘা দেয় তাহাকে বাজাইয়া তোলে একটা শব্দের পরে ঠিক তাহার অনুরূপ আরএকটা শব্দ পড়িলে সচকিত মনোযোগ ঝংকৃত হইয়া উঠে জোড়া মিলের পরস্পর ঘাতপ্রতিঘাতে মনকে সচেষ্ট করিয়া তোলে সে সুরের সাহায্যে অনেকখানি আন্দাজ করিয়া লয়। কবিতার মিলও এই সুবিধাটুকু ছাড়ে না ছন্দের পর্বে পর্বে বারংবার আঘাতে মনের বোধশক্তিকে জাগ্রত করিয়া রাখে কেবলমাত্র কথাদ্বারা মন যতটুকু বুঝিত মিলের ঝংকারে অনির্দিষ্টভাবে তাহাকে আরো অনেকখানি বুঝাইয়া দেয়। অনির্বচনীয়কে প্রকাশ করিবার ভার যাহাকে লইতে হল তাহাকে এইরূপ কৌশল অবলম্বন না করিলে চলে না।
এইখানে আমার প্রবন্ধের উপসংহার করিব। আমার আশঙ্কা হইতেছে এই প্রবন্ধের বিষয়টি অনেকের কাছে অত্যন্ত অকিঞ্চিৎকর বলিয়া ঠেকিবে। আমার কৈফিয়ত এই যে বিজ্ঞানের কাছে কিছুই অবেজ্ঞয় নাই এবং প্রেমের কাছেও তদ্রূপ। আমার মতো সাহিত্যওয়ালা বিপদে পড়িয়া বিজ্ঞানের দোহাই মানিলে লোকে হাসিবে কিন্তু প্রেমের নিবেদন যদি জানাই বলি মাতৃভাষার কিছুই আমার কাছে তুচ্ছ নহে–তবে আশা করি কেহ নাসা কঞ্চিত করিবেন না। মাতাকে সংস্কৃতভাষার সমাসসন্ধিতদ্ধিতপ্রত্যয়ে দেবীবেশে ঝলমল করিতে দেখিলে গর্ব বোধ হয় সন্দেহ নাই কিন্তু ঘরের মধ্যে কাজকর্মের সংসারে আটপৌরে কাপড়ে তাঁহাকে 


    
    

    
    
    

  

