

  
    বনবাণী  কুটিরবাসী ৪
                
    
    








  
  

        

      রবীন্দ্র রচনাবলী (:)
    
 
    
    বনবাণী  কুটিরবাসী ৪
    
    
    বনবাণী


তোমার বাসাখানি 
 
 আঁটিয়া মুঠি 

চাহে না আঁকড়িতে 


কালের ঝুঁটি । 

দেখি  যে পথিকের 
 
মতোই তাকে  

থাকা ও না থাকার 
 
সীমায় থাকে । 

ফুলের মতো ও যে  
 

পাতার মতো  

যখন যাবে  রেখে 
 
যাবে না ক্ষত । 


নাইকো রেষারেষি 
 
পথে ও ঘরে  

তাহারা মেশামেশি 
 
সহজে করে । 

কীর্তিজালে ঘেরা 
 
আমি তো ভাবি  

তোমার ঘরে ছিল 
 
আমার ও দাবি  

হারায়ে ফেলেছি সে 
 
ঘূর্ণিবায়ে  

অনেক কাজে আর 
 
অনেক দায়ে । 

    
    

    
    
    

  

