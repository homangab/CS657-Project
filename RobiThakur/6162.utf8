

  
    রাজা ও রানী - পঞ্চম অঙ্ক - অষ্টম দৃশ্য , ৯২
                
    
    








  
  

        

      রবীন্দ্র রচনাবলী (://.-..)
    
 -->
    
    রাজা ও রানী - পঞ্চম অঙ্ক - অষ্টম দৃশ্য , ৯২
    
    
    রাজা ও রানী


আর সখা — আর কেহ যদি থাকে সেথা — 
যদি দেখা পাও আর কারো — 


&;&;দেবদত্ত ।&;&;&;&;&;&;&;&;&;&;&;&;&;&;&;&;&;
&;&;&;&;&;&;&;&;&;&;&;&; জানি , জানি — 


তাঁর কথা জাগিতেছে হৃদয়ে সতত । 
এতক্ষণ বলি নাই কিছু । মুখে যেন 
সরে না বচন । এখন তাঁহার কথা 
বচনের অতীত হয়েছে । সাধ্বী তিনি , 
তাই এত দুঃখ তাঁর । তাঁরে মনে ক'রে 
মনে পড়ে পুণ্যবতী জানকীর কথা । 
চলিলাম তবে । 


বিক্রমদেব । &;&;&;&;&;&;&;&;&;&;&;&;&;&;&;&;&;
বসন্ত না আসিতেই 


আগে আসে দক্ষিণপবন , তার পরে 
পল্লবে কুসুমে বনশ্রী প্রফুল্ল হয়ে 
ওঠে । তোমারে হেরিয়া আশা হয় মনে , 
আবার আসিবে ফিরে সেই পুরাতন 
দিন মোর , নিয়ে তার সব সুখভার । 



অষ্টম দৃশ্য
অরণ্য
কুমারের দুই জন অনুচর

প্রথম । হ্যা দেখ‍্, মাধু , কাল যে স্বপ্নটা দেখলুম তার কোনো মানে ভেবে পাচ্ছি নে । শহরে গিয়ে দৈবিজ্ঞি ঠাকুরের কাছে গুনিয়ে নিয়ে আসতে হবে । 
দ্বিতীয় । কী স্বপ্নটা বল্‌ তো শুনি । 
প্রথম । যেন এক জন মহাপুরুষ ওই জল থেকে উঠে আমাকে তিনটে বড়ো বড়ো বেল দিতে এল । আমি দুটো দু-হাতে নিলুম , আর একটা কোথায় নেব ভাবনা পড়ে গেল । 
দ্বিতীয় । দূর মূর্খ , তিনটেই চাদরে বেঁধে নিতে হয় । 
প্রথম । আরে জেগে থাকলে তো সকলেরই বুদ্ধি জোগায় — সে সময়ে তুই কোথায় ছিলি ? তার পর শোন্‌ না ; সেই বাকি বেলটা মাটিতে পড়েই গড়াতে আরম্ভ করলে , আমি তার পিছন পিছন ছুটলুম । হঠাৎ দেখি যুবরাজ অশথতলায় বসে আহ্নিক করছেন । বেলটা ধপ্‌ করে তাঁর কোলের উপর গিয়ে লাফিয়ে উঠল । আমার ঘুম ভেঙে গেল । 
দ্বিতীয় । এটা আর বুঝতে পারলি নে? যুবরাজ শিগ্‌গির রাজা হবে । 

    
    

    
    
    

  

