

  
    নটরাজ শীতের বিদায় ৩৯
                
    
    








  
  

        

      রবীন্দ্র রচনাবলী (:)
    
 
    
    নটরাজ শীতের বিদায় ৩৯
    
    
    নটরাজ
  যাহাকিছু ম্লান বিরস জীর্ণ 
  দিকে দিকে দিলে করি বিকীর্ণ  
  বিচ্ছেদভারে বনচ্ছায়ারে 
  
    
      করে বিষণ্ন  
      হও প্রসন্ন । 
    
  
  সাজাবে কি ডালা গাঁথিবে কি মালা 
  
    
      মরণসত্রে ? 
    
  
  তাই উত্তরী নিলে ভরি ভরি 
  
    
      শুকানো পত্রে ? 
    
  
  ধরণী যে তব তাণ্ডবে সাথী  
  প্রলয়বেদনা নিল বুকে পাতি  
  রুদ্র এবারে বরবেশে তারে 
  
    
      করো গো ধন্য  
      হও প্রসন্ন । 
    
  




শীতের বিদায়

তুঙ্গ তোমার ধবলশৃঙ্গশিরে
উদাসীন শীত যেতে চাও বুঝি ফিরে?
চিন্তা কি নাই সঁপিতে রাজ্যভার
নবীনের হাতে চপল চিত্ত যার।
হেলায় যেজন  ফেলায় সকল তার
অমিত দানের বেগে?

 দণ্ড তোমার তার হাতে বেণু হবে
প্রতাপের দাপ মিলাবে গানের রবে
শাসন ভুলিয়া মিলনের উৎসবে
জাগাবে রহিবে জেগে।

সে যে মুছে দিবে তোমার আঘাতচিহ্ন
কঠোর বাঁধন করিবে ছিন্ন ছিন্ন।
এতদিন তুমি বনের মজ্জামাঝে


    
    

    
    
    

  

