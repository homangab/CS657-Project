

  
    সেঁজুতি   তীর্থযাত্রিণী১
                
    
    








  
  

        

      রবীন্দ্র রচনাবলী (:)
    
 
    
    সেঁজুতি   তীর্থযাত্রিণী১
    
    
    তীর্থযাত্রিণী


তীর্থের যাত্রিণী ও যে  জীবনের পথে 
শেষ আধক্রোশটুকু টেনে টেনে চলে কোনোমতে । 

হাতে নামজপঝুলি 

পাশে তার রয়েছে পুঁটুলি । 
ভোর হতে ধৈর্য ধরি বসি ইস্টেশনে 

অস্পষ্ট ভাবনা আসে মনে — 
আর কোনো ইস্টেশনে আছে যেন আর কোনো ঠাঁই  

যেথা সব ব্যর্থতাই 

আপনায় 

 হারানো অর্থেরে ফিরে পায়  

যেথা গিয়ে ছায়া 
কোনোএক রূপ ধরি পায় যেন কোনোএক কায়া । 

বুকের ভিতরে ওর পিছু হতে দেয় দোল 

আশৈশবপরিচিত দূর সংসারের কলরোল 

প্রত্যাখ্যাত জীবনের প্রতিহত আশা 
অজানার নিরুদ্দেশে প্রদোষ খুঁজিতে চলে বাসা । 
 
 

যে পথে সে করেছিল যাত্রা একদিন 

সেখানে নবীন 

আলোকে আকাশ ওর মুখ চেয়ে উঠেছিল হেসে । 
  সে পথে পড়েছে আজ এসে

  
অজানা লোকের দল  
তাদের কন্ঠের ধ্বনি ওর কাছে ব্যর্থ কোলাহল । 
  
যে যৌবনখানি 

একদিন পথে যেতে বল্লভেরে দিয়েছিল আনি 

মধুমদিরার রসে বেদনার নেশা 
  
দুঃখেসুখেমেশা 

সে রসের রিক্ত পাত্রে আজ শুষ্ক অবহেলা  

মধুপগুঞ্জনহীন যেন ক্লান্ত হেমন্তের বেলা । 
 
 



    
    

    
    
    

  

