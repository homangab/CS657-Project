

  
    ছবি ও গান - সুখের স্মৃতি , ১
                
    
    








  
  

        

      রবীন্দ্র রচনাবলী (://.-..)
    
 -->
    
    ছবি ও গান - সুখের স্মৃতি , ১
    
    
    সুখের স্মৃতি

চেয়ে আছে আকাশের পানে 
&; জোছনায় আঁচলটি পেতে , 
যত আলো ছিল সে চাঁদের 
&; সব যেন পড়েছে মুখেতে । 
মুখে যেন গলে পড়ে চাঁদ , 
&; চোখে যেন পড়িছে ঘুমিয়ে , 
সুকোমল শিথিল আঁচলে 
&; পড়ে আছে আরামে চুমিয়ে । 
একটি মৃণাল-করে মাথা , 
&; আরেকটি পড়ে আছে বুকে , 
বাতাসটি বহে গিয়ে গায় 
&; শিহরি উঠিছে অতি সুখে । 
হেলে হেলে নুয়ে নুয়ে লতা 
&; বাতাসেতে পায়ে এসে পড়ে , 
বিস্ময়ে মুখের পানে চেয়ে 
&; ফুলগুলি দুলে দুলে নড়ে । 
অতি দূরে বাজে ধীরে বাঁশি , 
&; অতি সুখে পরান উদাসী , 
অধরেতে স্খলিতচরণা 
&; মদিরহিল্লোলময়ী হাসি । 
কে যেন রে চুমো খেয়ে তারে 
&; চলে গেছে এই কিছু আগে ; 
চুমোটিরে বাঁধি ফুলহারে 
&; অধরেতে হাসির মাঝারে , 
চুমোতে চাঁদের চুমো দিয়ে 
&; রেখেছে রে যতনে সোহাগে । 
তাই সেই চুমোটিরে ঘিরে 
&; হাসিগুলি সারা রাত জাগে । 
কে যেন রে বসে তার কাছে 
গুন গুন করে বলে গেছে 


    
    

    
    
    

  

