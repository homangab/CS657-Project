

  
    চিত্রবিচিত্র  তপস্যা১
                
    
    








  
  

        

      রবীন্দ্র রচনাবলী (:)
    
 
    
    চিত্রবিচিত্র  তপস্যা১
    
    
    তপস্যা

সূর্য চলেন ধীরে 

সন্ন্যাসীবেশে 
পশ্চিম নদীতীরে 

সন্ধ্যার দেশে 
বনপথে প্রান্তরে 

লুণ্ঠিত করি 
গৈরিক গোধূলির 

ম্লান উত্তরী । 
পিঠে লুটে পিঙ্গল 

মেঘ জটাজূট  
শূন্যে চূর্ণ হ ' ল 

স্বর্ণমুকুট । 
 

অন্তিম আলো তাঁর 

ওই তো হারায় 

রক্তিম গগনের 

শেষ কিনারায় 
সুদূর বনান্তের 

অঞ্জলি ' পরে 
দক্ষিণা দিয়ে যান 

দক্ষিণ করে । 
ক্লান্ত পক্ষীদল 

গান নাহি গায়  
নীড়েফেরা কাক শুধু 

ডাক দিয়ে যায় । 
রজনীগন্ধা শুধু 

রচে উপহার 
যাত্রার পথে আনি 

অর্ঘ্য তাহার । 
 




    
    

    
    
    

  

