

  
    যোগাযোগ-তৃতীয় অঙ্ক-দ্বিতীয় দৃশ্য, ৪০
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ-তৃতীয় অঙ্ক-দ্বিতীয় দৃশ্য, ৪০
    
    
    যোগাযোগ

মধুসূদন আংটি তিনটি পরালে 
&; 
আর কিছু হুকুম আছে ? 
মধুসূদন । বড়োবউ , রাগ করছ কেন ? 
কুমুদিনী । আমি একটুও রাগ করছি নে । 
মধুসূদন । আহা , যাও কোথা ? শোনো , শোনো । 
কুমুদিনী । কী বলো । 
মধুসূদন । আচ্ছা , যাও । দাও , আংটিগুলো ফিরিয়ে দাও । 
&; 
কুমুদিনী তাই করিল 
যাও চলে । — 
[ কুমুদিনীর প্রস্থান 
নবীন! 


নবীনের প্রবেশ 
&; 
মধুসূদন । বড়োবউকে তোরা খেপিয়েছিস ? 
নবীন । দাদা , কালই তো আমরা যাচ্ছি । তোমার কাছে ভয়ে ভয়ে ঢোঁক গিলে আর কথা কব না । আমি আজ এই স্পষ্ট বলে যাচ্ছি — বউরানীকে খেপাবার জন্যে সংসারে আর কারও দরকার হবে না , তুমি একাই তা পারবে । আমরা থাকলে তবু যদি-বা কিছু ঠাণ্ডা রাখতে পারতুম , কিন্তু সে তো তোমার সইবে না । 
মধুসূদন । জ্যাটামি করিস নে । রজবপুরে যাবার কথা তোরাই ওকে শিখিয়েছিস । 
নবীন । এ কথা ভাবতেই পারি নে তো শেখাব কী ? 
মধুসূদন । দেখ্‌ , এই নিয়ে যদি ওকে নাচাস , তোদের ভালো হবে না বলে দিচ্ছি । 
নবীন । দাদা , এ-সব কথা বলছ কাকে ? যেখানে বললে কাজে লাগে সেখানে বলো গে । 
মধুসূদন । তোরা কিছু বলিস নি ? 
নবীন । এই তোমার গা ছুঁয়ে বলছি , কল্পনাও করি নি । 
মধুসূদন । বড়োবউ যদি এখন জেদ ধ'রে বসে , কী করবি তোরা ? 
নবীন । তোমাকে ডেকে আনব । তোমার পাইক বরকন্দাজ পেয়াদা আছে , তুমি ঠেকাতে পারবে । তার পরে যুদ্ধের সংবাদ কাগজে রটলে মেজোবউকে সন্দেহ কোরো না । 
মধুসূদন । চুপ কর্। বড়োবউ যদি রজবপুরে যেতে চায় তো যাক । আমি কিছু বলব না । 
নবীন । আমরা তাঁকে খাওয়াব কী করে ? 
মধুসূদন । তোমার স্ত্রীর গহনা বিক্রি করে । যা , যা বলছি , বেরো ঘর থেকে । 
[ প্রস্থান 


    
    

    
    
    

  

