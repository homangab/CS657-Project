

  
    উৎসর্গ  ১
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ১
    
    
    উৎসর্গ
কল্যানীয়
শ্রীমান অমিয়চন্দ্র চক্রবর্তীকে
উৎসর্গ

 শ্রীমান অমিয়চন্দ্র চক্রবর্তী
      কল্যাণীয়েষু
 রসসাহিত্যের রহস্য অনেক কাল থেকেই আগ্রহের সঙ্গে আলোচনা করে এসেছি ভিন্ন ভিন্ন তারিখের এই লেখাগুলি থেকে তার পরিচয় পাবে। এই প্রসঙ্গে একটি কথা বার বার নানারকম করে বলেছি। সেটা এই বইয়ের ভূমিকায় জানিয়ে রাখি।
 মন নিয়ে এই জগৎটাকে কেবলই আমরা জানছি। সেই জানা দুই জাতের।
 জ্ঞানে জানি বিষয়কে। এই জানায় জ্ঞাতা থাকে পিছনে আর জ্ঞেয় থাকে তার লক্ষ্যরূপে সামনে।
 ভাবে জানি আপনাকেই বিষয়টা থাকে উপলক্ষরূপে সেই আপনার সঙ্গে মিলিত।
 বিষয়কে  জানার  কাজে  আছে  বিজ্ঞান।  এই  জানার  থেকে  নিজের  ব্যক্তিত্বকে  সরিয়ে  রাখার   সাধনাই বিজ্ঞানের। মানুষের আপনাকে দেখার কাজে আছে সাহিত্য। তার সত্যতা মানুষের আপন উপলব্ধিতে বিষয়ের যাথার্থ্যে নয়। সেটা অদ্ভুত হোক অতথ্য হোক কিছুই আসে যায় না। এমনকি সেই অদ্ভুতের সেই অতথ্যের উপলব্ধি যদি নিবিড় হয় তবে সাহিত্যে তাকেই সত্য বলে স্বীকার করে নেবে। মানুষ শিশুকাল থেকেই নানা ভাবে  আপন  উপলব্ধির  ক্ষুধায়  ক্ষুধিত  রূপকথার  উদ্‌ভব  তারই  থেকে।  কল্পনার  জগতে  চায়  সে  হতে নানাখানা রামও হয় হনুমানও হয় ঠিকমত হতে পারলেই খুশি। তার মন গাছের সঙ্গে গাছ হয় নদীর সঙ্গে নদী।  মন চায়  মিলতে মিলে হয় খুশি।  মানুষের  আপনাকে  নিয়ে এই বৈচিত্র্যের লীলা  সাহিত্যের কাজ।  সে লীলায় সুন্দরও আছে অসুন্দরও আছে।
 একদিন নিশ্চিত স্থির করে রেখেছিলেম সৌন্দর্যরচনাই সাহিত্যের প্রধান কাজ। কিন্তু এই মতের সঙ্গে সাহিত্যের ও আর্টের অভিজ্ঞতাকে মেলানো যায় না দেখে মনটাতে অত্যন্ত খটকা লেগেছিল। ভাঁড়ুদত্তকে সুন্দর বলা যায় না— সাহিত্যের সৌন্দর্যকে প্রচলিত সৌন্দর্যের ধারণায় ধরা গেল না।
 তখন মনে এল এতদিন যা উলটো করে বলেছিলুম তাই  সোজা করে বলার দরকার। বলতুম সুন্দর আনন্দ দেয় তাই সাহিত্যে সুন্দরকে নিয়ে কারবার। বস্তুত বলা চাই যা আনন্দ দেয় তাকেই মন সুন্দর বলে আর সেটাই সাহিত্যের সামগ্রী। সাহিত্যে কী দিয়ে এই সৌন্দর্যের বোধকে জাগায় সে কথা গৌণ নিবিড় বোধের দ্বারাই  প্রমাণ  হয়  সুন্দরের।  তাকে  সুন্দর  বলি  বা  নাবলি  তাতে  কিছু  আসেযায়  না  বিশ্বের  অনেক উপেক্ষিতের মধ্যে মন তাকেই অঙ্গীকার করে নেয়।
 সাহিত্যের বাইরে এই সুন্দরের ক্ষেত্র সংকীর্ণ। সেখানে প্রাণতত্ত্বের অধিকৃত মানুষকে অনিষ্টকর কিছুতে আনন্দ দেয় না। সাহিত্যে দেয় নইলে ‘ওথেলো’ নাটককে কেউ ছুঁতে পারত না। এই প্রশ্ন আমার মনকে উদ্‌বেজিত করেছিল যে সাহিত্যে দুঃখকর কাহিনী কেন আনন্দ দেয় এবং সেই কারণে কেন তাকে সৌন্দর্যের কোঠায় গণ্য করি। 
 মনে উত্তর এল চারি দিকের রসহীনতায় আমাদের চৈতন্যে যখন সাড় থাকে না তখন সেই অস্পষ্টতা দুঃখকর। তখন 

    
    

    
    
    

  

