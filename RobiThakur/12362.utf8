

  
    পরিশেষ  সংযোজন ৪
                
    
    








  
  

        

      রবীন্দ্র রচনাবলী (:)
    
 
    
    পরিশেষ  সংযোজন ৪
    
    
    আশীর্বাদ
শ্রীমতী
কল্পনা দেবীর প্রতি

সুন্দর ভক্তির ফুল অলক্ষ্যে নিভৃত তব মনে 
যদি ফুটে থাকে মোর কাব্যের দক্ষিণ সমীরণে  
হে শোভনে  আজি এই নির্মল কোমল গন্ধ তার 
দিয়েছ দক্ষিণা মোরে  কবির গভীর পুরস্কার । 
 
লহো আশীর্বাদ বৎসে  আপন গোপন অন্তঃপুরে 
ছন্দের নন্দনবন সৃষ্টি করো সুধাস্নিগ্ধ সুরে — 
বঙ্গের নন্দিনী তুমি  প্রিয়জনে করো আনন্দিত  
প্রেমের অমৃত তব ঢেলে দিক গানের অমৃত । 


    
    

    
    
    

  

