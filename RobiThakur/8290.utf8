

  
    চিঠিপত্র ১ ১
                
    
    








  
  

        

      রবীন্দ্র রচনাবলী (:)
    
 
    
    চিঠিপত্র ১ ১
    
    
    চিঠিপত্র ১

চিরঞ্জীবেষু 
ভায়া নবীনকিশোর এখনকার আদবকায়দা আমার ভালো জানা নাই–সেই জন্য তোমাদের সঙ্গে প্রথম আলাপ বা চিঠিপত্র আরম্ভ করিতে কেমন ভয় করে। আমরা প্রথম আলাপে বাপের নাম জিজ্ঞাসা করিতাম কিন্তু শুনিয়াছি এখনকার কালে বাপের নামজিজ্ঞাসা দস্তুর নয়। সৌভাগ্যক্রমে তোমার বাবার নাম আমার অবিদিত নাই কারণ আমিই তাঁহার নামকরণ করিয়াছিলাম। ভালো নাম দিতে পারি নাই–গোবর্ধন নামটা কেন দিয়াছিলাম তাহা আজ বুঝিতেছি। তোমাকে বর্ধন করিবার ভার তাঁহার উপরে পড়িবে ভাগ্যদেবতা তাহা জানিতেন। সেই জন্যই বোধ করি সেদিন ন্যায়রত্ন মহাশয় তোমাকে তোমার ঠাকুরের নাম জিজ্ঞাসা করাতে তোমার মুখ লাল হইয়া উঠিয়াছিল। তা তুমিই নাহয় তোমার বাবার নূতন নামকরণ করো। আমার গোবর্ধন নাম আমি ফিরাইয়া লইতেছি। 
আসল কথা কী জান? সেকালে আমরা নাম লইয়া এত ভাবিতাম না। সেটা হয়তো আমাদের অসভ্যতার পরিচয়। আমরা মনে করিতাম নামে মানুষকে বড়ো করে না মানুষই নামকে জাঁকাইয়া তোলে। মন্দ কাজ করিলেই মানুষের বদনাম হয় ভালো কাজ করিলেই মানুষের সুনাম হয়। বাবা কেবল একটা নামই দিতে পারে কিন্তু ভালো নাম কিম্বা মন্দ নাম সে ছেলে নিজেই দেয়। ভাবিয়া দেখো আমাদের প্রাচীন কালের বড়ো বড়ো নাম শুনিতে নিতান্ত মধুর নয়–যুধিষ্ঠির রামচন্দ্র ভীষ্ম দ্রোণ ভরদ্বাজ শাণ্ডিল্য জন্মেজয় বৈশম্পায়ন ইত্যাদি। কিন্তু ওইসকল নাম অক্ষয়বটের মতো আজ পর্যন্ত ভারতবর্ষের হৃদয়ে সহস্র শিকড়ে বিরাজ করিতেছে। আমাদের আজকালকার উপন্যাসের ললিত নলিনমোহন প্রভৃতি কত মিঠি মিঠি নাম বাহির হইতেছে কিন্তু এখনকার পাঠকপিপীলিকারা এই মিষ্ট নামগুলিকে দুই দণ্ডেই নিঃশেষ করিয়া ফেলেসকালের নাম বিকালে টিকে না। যাহাই হউক আমরা নামের প্রতি মনোযোগ করিতাম না। তুমি বলিতেছ সেটা আমাদের ভ্রম। সেজন্য বেশি ভাবিয়ো না ভাই–আমরা শীঘ্রই মরিব এমন সম্ভাবনা আছে আমাদের সঙ্গে সঙ্গে বঙ্গসমাজের সমস্ত ভ্রম সমূলে সংশোধিত হইয়া যাইবে। 
পূর্বেই বলিয়াছি এখনকার আদবকায়দা আমার বড়ো জানা নাই কিন্তু ইহাই দেখিতেছি আদবকায়দা এখনকার দিনে নাই আমাদের কালেই ছিল। এখন বাপকে প্রণাম করিতে লজ্জাবোধ হয় বন্ধুবান্ধবকে কোলাকুলি করিতে সংকোচ বোধ হয় গুরুজনের সম্মুখে তাকিয়া ঠেসান দিয়া তাস পিটিতে লজ্জাবোধ হয় না রেলগাড়িতে যে বেঞ্চে পাঁচজনে বসিয়া আছে তাহার উপরে দুইখানা পা তুলিয়া দিতে সংকোচ জন্মে না। তবে হয়তো আজকাল অত্যন্ত সহৃদয়তার প্রাদুর্ভাব হইয়াছে আদবকায়দার তেমন আবশ্যক নাই। সহৃদয়তা তাই বুঝি কেহ পাড়াপ্রতিবেশীর খোঁজ রাখে না বিপদআপদে লোকের সাহায্য করে না হাতে টাকা থাকিলে সামান্য জাঁকজমক লইয়াই থাকে দশজন অনাথকে প্রতিপালন করে না তাই বুঝি পিতামাতা অযত্নে অনাদরে কষ্টে থাকেন অথচ নিজের ঘরে সুখস্বচ্ছন্দতার অভাব নাই–নিজের সামান্য অভাবটুকু হইলেই রক্ষা নাই–কিন্তু পরিবারস্থ আরসকলের ঘরে গুরুতর অনটন হইলেও বলেন ‘হাতে টাকা নাই '। এই তো ভাই এখনকার সহৃদয়তা। মনের দুঃখে অনেক কথা বলিলাম। আমি কালেজে পড়ি নাই সুতরাং আমার এত কথা বলিবার কোনো অধিকার নাই। কিন্তু তোমরা কিছু আমাদের নিন্দা করিতে ছাড় না আমরাও যখন তোমাদের সম্বন্ধে দুইএকটা কথা বলি সে কথাগুলোয় একটু কর্ণপাত করিয়ো। 
চিঠি লিখিতে আরম্ভ করিয়াই তোমাকে কী ‘পাঠ ' লিখিব এই ভাবনা প্রথম মনে উদয় হয়। একবার ভাবিলাম লিখি ‘মাই ডিয়ার নাতি ' কিন্তু সেটা আমার সহ্য হইল না তার পরে ভাবিলাম বাংলা করিয়া লিখি ‘আমার প্রিয় নাতি ' সেটাও বুড়োমানুষের 


    
    

    
    
    

  

