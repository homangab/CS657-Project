

  
    অকাল কুষ্মাণ্ড ৫
                
    
    








  
  

        

      রবীন্দ্র রচনাবলী (:)
    
 
    
    অকাল কুষ্মাণ্ড ৫
    
    
    অকাল কুষ্মাণ্ড
 
আঁচড়ে ক্ষতবিক্ষত হইয়া ও কপট কৃত্রিম রসনা শয্যার উপরে হাতপা খিচাইয়া ধনুষ্টংকার হইয়া মরিতেছে তাহার একটা তালিকা কে প্রস্তুত করিতে পারে এমনতরো দারুণ মড়কের সময়  অবিশ্রাম  চুলা  জ্বালাইয়া  এই  শত  সহস্র  মৃত সাহিত্যের অগ্নিসৎকার করিতে কোন্‌ সমালোচক পারিয়া ওঠে চাহিয়া দেখোনা বাংলা নবেলের মধ্যে নায়কনায়িকার ভালোবাসাবাসির একটা ভান কবিতার মধ্যে নিতান্ত অমূলক একটা হাহুতাশের ভান প্রবন্ধের মধ্যে অত্যন্ত উত্তেজনা উদ্দীপনা ও রোখামেজাজের ভান এ তো ভান করিবার বয়েস নয় আমাদের সাহিত্য এই যে সেদিন জন্মগ্রহণ করিল এরই মধ্যে হাবভাব করিতে আরম্ভ করিলে বয়সকালে ইহার দশা যে কী হইবে কিছুই বুঝিতে পারিতেছি না। 
কথাটা সত্য হইলেই যে সমস্ত দায় হইতে এড়াইলাম তাহা নহে। সত্য কথা অনুভব না করিয়া যে বলে তাহার বলিবার কোনো অধিকার নাই। কারণ সত্যের প্রতি সে অন্যায় ব্যবহার করে। সত্যকে সে এমন দীনহীনভাবে লোকের কাছে আনিয়া উপস্থিত করে যে কেহ সহসা তাহাকে বিশ্বাস করিতে চায় না। বিশ্বাস যদি বা করে তা মৌখিকভাবে করে সসম্ভ্রমে হৃদয়ের মধ্যে ডাকিয়া আনিয়া তাহাকে আসন পাতিয়া দেয় না। সে যত বড়ো লোকটা তদুপযুক্ত আদর পায় না। অনবরত রসনায় রসনায় দেউড়িতে ফিরিতে থাকে হৃদয়ের মধ্যে প্রবেশ করিতে পায় না ক্রমে রসনার শোভা হইয়া ওঠে হৃদয়ের সম্পত্তি হয় না। হৃদয়ের চারা রসনায় পুঁতিলে কাজেই সে মারা পড়ে। 
সত্যের দুই দিক আছে প্রথম সত্য যে সে আপনাআপনিই সত্য দ্বিতীয় সত্য আমার কাছে সত্য। যতক্ষণনা আমি সর্বতোভাবে অনুভব করি ততক্ষণ সত্য হাজার সত্য হইলেও আমার নিকটে মিথ্যা। সুতরাং আমি যখন অনুভব না করিয়া সত্য কথা বলি তখন সত্যকে প্রায় মিথ্যা করিয়া তুলি। অতএব বরঞ্চ মিথ্যা বলা ভালো তবু সত্যকে হত্যা করা ভালো নয়। কিন্তু প্রত্যহই যে সেই সত্যের প্রতি মিথ্যাচরণ করা হইতেছে যাহারা বোঝে না তাহারাও বুঝাইতে আসিয়াছে যাহারা ভাবে না তাহারাও টিয়া পাখির মতো কথা কয় যাহারা অনুভব করে না তাহারাও তাহাদের রসনার শুষ্ককাষ্ঠ লইয়া লাঠি খেলাইতে আসে ইহার কি কোনো প্রায়শ্চিত্ত নাই অপমানিত সত্য কি তাঁহার অপমানের প্রতিশোধ লইবেন না লক্ষ লক্ষ বৎসর অবিশ্রাম ভান করিলেও কি কোনোকালে যথার্থ হইয়া ওঠা যায় দেবতাকে দিনরাত্রি মুখ ভেংচাইয়াই কি দেবতা হওয়া যায় না তাহাতে পুণ্য সঞ্চয় হয় 
সম্পূর্ণ বিদেশীয় ভাবের সংস্রবে আসিয়াই বোধ করি আমাদের এই উৎপাত ঘটিয়াছে। আমরা অনেক তত্ত্ব তাহাদের কেতাব হইতে পড়িয়া পাইয়াছি। ইহাকেই বলে প'ড়ে পাওয়া অর্থাৎ ব্যবহারী জিনিস পাইলাম বটে কিন্তু তাহার ব্যবহার জানি না। যাহা শুনিলাম মাত্র ভান করি যেন তাহাই জানিলাম। পরের জিনিস লইয়া নিজস্ব স্বরূপে আড়ম্বর করি। কথায় কথায় বলি ঊনবিংশ শতাব্দী ওটা যেন নিতান্ত আমাদেরই। একে বলি ইনি আমাদের বাংলার বাইরন ওঁকে বলি উনি আমাদের বাংলার গ্যারিবল্‌ডি তাঁকে বলি তিনি আমাদের বাংলার ডিমস্থিনিস অবিশ্রাম তুলনা করিতে ইচ্ছা যায় ভয় হয় পাছে একটুমাত্র অনৈক্য হয় হেমচন্দ্র যে হেমচন্দ্রই এবং বাইরন যে বাইরনই তাহা মনে করিলে মন কিছুতেই সুস্থ হয় না। জবরদস্তি করিয়া কোনোমতে বটকে ওক বলিতেই হইবে পাছে ইংলন্ডের সহিত বাংলার কোনো বিষয়ে এক চুল তফাত হয়। এমনতরো মনের ভাব হইলে ভান করিতেই হয় পাউডর মাখিয়া সাদা হইতেই হয় গলা বাঁকাইয়া কথা কহিতেই হয় ও বিলাতকে 'হোম্‌' বলিতে হয় সহজ উপায়ে না বাড়িয়া আরএকজনের কাঁধের উপরে দাঁড়াইয়া লম্বা হইয়া উঠিবার এইরূপ বিস্তর অসুবিধা দেখিতেছি আমরা খল্‌সেরা দেখিতেছি অ্যাংব্যাংগণ খুব থপ্‌থপ্‌ করিয়া চলিতেছে সুতরাং খল্‌সে বলিতেছেন আমিও যাই যাও তাহাতে তো দুঃখ নাই কিন্তু আমাদের চাল যে স্বতন্ত্র অ্যাংব্যাংয়ের চালে চলিতে চেষ্টা করিলে আমাদের চলিবার সমূহ অসুবিধা হইবে এইটে জানা  উচিত 
আমাদের এ সাহিত্য প্রতিধ্বনির রাজ্য হইয়া উঠিতেছে। চারি দিকে একটা আওয়াজ ভোঁ ভোঁ করিতেছে মাত্র কিন্তু তাহা মানুষের কণ্ঠস্বর নহে হৃদয়ের কথা নহে ভাবের ভাষা নহে। কানে  তালা লাগিলে যেমন একপ্রকার শব্দ শুনিতে পাওয়া যায় সে 

    
    

    
    
    

  

