

  
    খেয়া  ঝড়১
                
    
    








  
  

        

      রবীন্দ্র রচনাবলী (:)
    
 
    
    খেয়া  ঝড়১
    
    
    ঝড়

আকাশ ভেঙে বৃষ্টি পড়ে  

ঝড় এল রে আজ— 
মেঘের ডাকে ডাক মিলিয়ে 

বাজ্‌ রে মৃদঙ বাজ্‌ । 
আজকে তোরা কী গাবি গান 

কোন্‌ রাগিণীর সুরে । 
কালো আকাশ নীল ছায়াতে 

দিল যে বুক পূরে । 
 
বৃষ্টিধারায় ঝাপসা মাঠে 

ডাকছে ধেনুদল  
তালের তলে শিউরে উঠে 

বাঁধের কালো জল । 
পোড়ো বাড়ির ভাঙা ভিতে 

ওঠে হাওয়ার হাঁক  
শূন্য খেতের ও পার যেন 
 এ
পারকে দেয় ডাক । 
 
আমাকে আজ কে খুঁজেছে 

পথের থেকে চেয়ে । 
জলের বিন্দু পড়ছে রে তার 

অলক বেয়ে বেয়ে । 
মল্লারেতে মীড় মিলায়ে 

বাজে আমার প্রাণ  
দুয়ার হতে কে ফিরেছে 

না গেয়ে তার গান । 
 
আয় গো তোরা ঘরেতে আয়  

বোস্‌ গো তোরা কাছে । 
আজ যে আমার সমস্ত মন 



    
    

    
    
    

  

