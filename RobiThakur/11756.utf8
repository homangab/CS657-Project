

  
    কল্পনা  উন্নতিলক্ষণ ৬
                
    
    








  
  

        

      রবীন্দ্র রচনাবলী (:)
    
 
    
    কল্পনা  উন্নতিলক্ষণ ৬
    
    
    কল্পনা


কিছু নহে উৎকৃষ্ট 
শালিবাহনের পূর্ব সনের 

পূর্বে যা নহে সৃষ্ট। 
শিশুকাল থেকে গেছেন কি পেকে 

নিখিল পুরাণতন্ত্রে? 
বয়স নবীন করিছেন ক্ষীণ 

প্রাচীন বেদের মন্ত্রে? 
আছেন কি তিনি লইয়া পাণিনি 

পুঁথি লয়ে কীটদষ্ট? 
বায়ুপুরাণের খুঁজি পাঠফের 

আয়ু করিছেন নষ্ট? 
প্রাচীনের প্রতি গভীর আরতি 

বচনরচনে সিদ্ধ— 
কহ তো ম’শায় প্রাচীন ভাষায় 

কতদূর কৃতবিদ্য? 
 

উত্তর 
ঋজুপাঠ দুটি নিয়েছেন লুটি 

দু সর্গ রঘুবংশ— 
মোক্ষমুলার হ’তে অধিকার 

শাস্ত্রের বাকি অংশ॥ 

— 
 
 
পণ্ডিত ধীর মুণ্ডিতশির 

প্রাচীন শাস্ত্রে শিক্ষা— 
নবীন সভায় নব্য উপায়ে 

দিবেন ধর্মদীক্ষা। 
কহেন বোঝায়ে কথাটি সোজা এ 

হিন্দুধর্ম সত্য— 
মূলে আছে তার কেমেস্ট্রি আর 

    
    

    
    
    

  

