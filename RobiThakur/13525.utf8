

  
    পুনশ্চঘরছাড়া   ১
                
    
    








  
  

        

      রবীন্দ্র রচনাবলী (:)
    
 
    
    পুনশ্চঘরছাড়া   ১
    
    
    ঘরছাড়া 

এল সে জর্মনির থেকে 
 এই অচেনার মাঝখানে 
 ঝড়ের মুখে নৌকো নোঙরছেঁড়া 

ঠেকল এসে দেশান্তরে। 
পকেটে নেই টাকা 
 উদ্‌বেগ নেই মনে 
 দিন চলে যায় দিনের কাজে 
 অল্পস্বল্প নিয়ে। 
যেমনতেমন থাকে 
 অন্য দেশের সহজ চালে। 
নেই ন্যূনতা গুমর কিছুই নেই — 
 মাথা 
উঁচু 
 দ্রুত পায়ের চাল। 
একটুও নেই অকিঞ্চনের অবসাদ। 
 দিনের প্রতিমুহূর্তকে 
 জয় করে সে আপন জোরে 
পথের মধ্যে ফেলে দিয়ে যায় সে চলে 
 চায় না পিছন ফিরে — 
 রাখে না তার এক কণাও বাকি। 
খেলাধুলা হাসিগল্প যা হয় যেখানে 
 তারি মধ্যে জায়গা সে নেয় 
 সহজ
মানুষ। 
 কোথাও কিছু ঠেকে না তার 
 একটুকুও অনভ্যাসের বাধা। 
 একলা বটে তবুও তো 
 একলা সে নয়। 
 প্রবাসে তার দিনগুলো সব 
 হূহু করে কাটিয়ে দিচ্ছে
হালকা মনে। 
 ওকে দেখে অবাক হয়ে থাকি 
 সব মানুষের মধ্যে মানুষ 



    
    

    
    
    

  

