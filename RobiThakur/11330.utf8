

  
    ছবি ও গান  যোগী  ১
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  যোগী  ১
    
    
    যোগী

পশ্চিমে ডুবেছে ইন্দু 

সম্মুখে উদার সিন্ধু  
 
শিরোপরি অনন্ত আকাশ  
 লম্বমান জটাজূটে 

যোগিবর করপুটে 
 
দেখিছেন সূর্যের প্রকাশ । 
 উলঙ্গ সুদীর্ঘকায় 

বিশাল ললাট ভায়  
 
মুখে তাঁর শান্তির বিকাশ । 
 শূন্যে আঁখি চেয়ে আছে 

উদার বুকের কাছে 
 
খেলা করে সমুদ্রবাতাস । 
 চৌদিকে দিগন্তমুক্ত 

বিশ্বচরাচর সুপ্ত  
 
তারি মাঝে যোগী মহাকায় । 
 ভয়ে ভয়ে ঢেউগুলি

নিয়ে যায় পদধূলি  
 
ধীরে আসে  ধীরে চলে যায় । 
 মহা স্তব্ধ সব ঠাঁই 

বিশ্বে আর শব্দ নাই 
 
কেবল সিন্ধুর মহাতান — 
 যেন সিন্ধু ভক্তিভরে

জলদগম্ভীর স্বরে 
 
তপনের করে স্তবগান । 
 আজি সমুদ্রের কূলে 

নীরবে সমুদ্র দুলে 
 
হৃদয়ের অতল গভীরে । 
 অনন্ত সে পারাবার

ডুবাইছে চারি ধার  
 
ঢেউ লাগে জগতের তীরে । 
  
 যোগী যেন চিত্রে লিখা —

উঠিছে রবির শিখা 
 
মুখে তারি পড়িছে কিরণ  
 পশ্চাতে ব্যাপিয়া দিশি 

তামসী তাপসী নিশি 
 
ধ্যান করে মুদিয়া নয়ন । 
 শিবের জটার 'পরে

যথা সুরধুনী ঝরে 
 
তারাচূর্ণ রজতের স্রোতে  
 তেমনি কিরণ লুটে

সন্ন্যাসীর জটাজুটে 
 
পুরবআকাশসীমা হতে । 
 বিমল আলোক হেন

ব্রহ্মলোক হতে যেন 
 


    
    

    
    
    

  

