

  
    খাপছাড়া   ৬
                
    
    








  
  

        

      রবীন্দ্র রচনাবলী (:)
    
 
    
    খাপছাড়া   ৬
    
    
    ৬
নিধু বলে আড়চোখে  ‘ কুছ নেই পরোয়া ' — 
স্ত্রী দিলে গলায় দড়ি বলে  ‘ এটা ঘরোয়া । ' 

দারোগাকে হেসে কয়  

 ‘ খবরটা দিতে হয় ' — 
পুলিস যখন করে ঘরে এসে চড়োয়া । 

বলে  ‘চরণের রেণু 

নাহি চাহিতেই পেনু ।' — 
এই ব'লে নিধিরাম করে পায়েধরোয়া । 
 

নিধু বাঁকা ক'রে ঘাড় ওড়নাটা উড়িয়ে 
বলে ‘মোর পাকা হাড়  যাব নাকো বুড়িয়ে । 

যে যা খুশি করুকনা  

মারুকনা  ধরুকনা  
তাকিয়াতে দিয়ে ঠেস দেব সব তুড়িয়ে ।' 

গালি তারে দিল লোকে 

হাসে নিধু আড়চোখে  
বলে  ‘দাদা  আরো বলো  কান গেল জুড়িয়ে । ' 
 

পিসে হয় কুলদার  ভুলুদার কাকা সে — 
আড়চোখে হাসে আর করে ঘাড় বাঁকা সে । 

যবে গিয়ে শালিখায় 

সাহেবের গালি খায়  
‘কেয়ার করি নে' ব'লে তুড়ি মারে আকাশে । 

যেদিন ফয়জাবাদে 

পত্নী ফুঁপিয়ে কাঁদে  
‘ তবে আসি ' ব'লে হাসি চলে যায় ঢাকা সে । 


    
    

    
    
    

  

