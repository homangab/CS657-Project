

  
    পরিশেষ  পুরানো বই  ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  পুরানো বই  ১
    
    
    পুরানো বই 


আমি জানি 
 পুরাতন এই
বইখানি । — 
 অপঠিত  তবু
মোর ঘরে 

আছে সমাদরে । 
 এর ছিন্ন
পাতে পাতে তার 

বাষ্পাকুল করুণার 
 স্পর্শ যেন
রয়েছে বিলীন  

সে যে আজ হল কতদিন । 
 


সরল দুখানি আঁখি ঢলোঢলো  

বেদনার আভাসেই করে ছলোছলো  
 কালোপাড়
শাড়িখানি মাথার উপর দিয়ে ফেরা  

দুটি হাত কঙ্কণে ও সান্ত্বনায় ঘেরা । 

জনহীন দ্বিপ্রহরে 

এলোচুল মেলে দিয়ে বালিশের'পরে  

 এই বই তুলে নিয়ে বুকে 

একমনে স্নিগ্ধমুখে 

বিচ্ছেদকাহিনী যায় পড়ে । 

জানালাবাহিরে শূন্যে ওড়ে 

পায়রার ঝাঁক  

গলি হতে দিয়ে যায় ডাক 

ফেরিওলা  


পাপোশের'পরে ভোলা 

ভক্ত সে কুকুর 
 ঘুমিয়ে
ঘুমিয়ে স্বপ্নে ছাড়ে আর্তসুর । 

সময়ের হয়ে যায় ভুল  

গলির ও পারে স্কুল  

সেথা হতে বাজে যবে 

কাংস্যরবে 

ছুটির ঘণ্টার ধ্বনি  



    
    

    
    
    

  

