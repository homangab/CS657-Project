

  
    সুন্দর  ৪
                
    
    








  
  

        

      রবীন্দ্র রচনাবলী (:)
    
 
    
    সুন্দর  ৪
    
    
    সুন্দর

 মরে হৃদয় কোন্‌ পিপাসায় সুন্দর হে।


 শূন্য ঘাটে আমি কীযে করি—      রঙিন পালে কবে আসবে তরী


 পাড়ি দেব কবে সুধারসের পারাবারে সুন্দর হে॥



অমিতা।  না শুধু অমন করে পথ চেয়ে বসে দীর্ঘনিশ্বাস ফেললে চলবে না। শীতের অরণ্য যেমন তার সমস্ত উৎসুক শাখা আকাশে তুলে ডাক দেয় তেমনি করে ডাকতে হবে।
নুটু।  রানী অত বেশি ডাকাডাকি করে আনতে গেলে মান থাকে না।
অমিতা।  কী যে বলিস বসন্তিকা তার মানে নেই। নিজের মান নিয়ে করব কী মান আমার ভেসে যাক্‌না মান যেন তারি থাকে।
নুটু।  কিন্তু ডাকতে হয় কেন রানী বুঝতে পারি নে। যার দেবার সে অমনি দিয়ে যায় না কেন 
অমিতা।  সে যত বড়ো দাতাই হোকনা কেন সে তার সাধ্য নেই। ডাকতে পারি বলেই সে দিতে পারে। বন বৃষ্টিকে চায় বলেই মেঘ বৃষ্টি দিয়ে সার্থক হয় মরুভূমিকে দিতে পারে এমন উপায় তার হাতে নেই। সেকথা পরে হবে। এখন এসো তো তোমরা শুধু গানের ডাক নয় নাচের ডাক ডাকো— কণ্ঠ দিয়ে অঙ্গ দিয়েদেহের সমস্ত রক্তে ডাকের ঢেউ উঠতে থাক্‌— ধরো—


আজি দখিনদুয়ার খোলা—


এসো হে এসো হে এসো হে আমার বসন্ত এসো।


  দিব হৃদয় দোলায় দোলা


এসো হে এসো হে এসো হে  আমার বসন্ত এসো।


নব শ্যামল শোভন রথে এসো বকুলবিছানো পথে


এসো বাজায়ে ব্যাকুল বেণু মেখে পিয়ালফুলের রেণু।


এসো হে এসো হে এসো হে আমার বসন্ত এসো ॥


এসো ঘনপল্লবপুঞ্জে এসো হে এসো হে এসো হে।
এসো বনমল্লিকাকুঞ্জে এসো হে এসো হে এসো হে।


 মৃদু মধুর মদির হেসে     এসো পাগল হাওয়ার দেশে


তোমার উতলা উত্তরীয় তুমি আকাশে উড়ায়ে দিয়ো—


এসো হে  এসো হে এসো হে আমার বসন্ত এসো।



অমিতা।  এবার  এসো  তো  নন্দিনী।  তোমার  দুটি  চক্ষু  আকাশের  আলোতে  দুটি  অপরাজিতার  মতো  ফুটে উঠেছে। তোমার তো ভয় নেই দ্বিধা নেই। তুমি সহজ বিশ্বাসেই মনে নিশ্চিত ঠিক করেছ সুন্দর তোমাকে বর দেবেনই।  যাকে  তিনি  নিজে  বেছে  নেন  তার  আর  ভাবনা  কী।  দখিন  হাওয়ার  ছোঁওয়া  বুঝি  লাগল  তোমার উপবনে। সুন্দর তোমার বনের শাখায়শাখায় নাচের ছন্দ নিজে এনে দিয়েছেন।
নুটু।  রানী ওর মনে ভয় নেই বলেই বুঝি ভুল আছে। নিজের সৌভাগ্য ও কি জানে? কোথায় বসে বুঝি খেলছে।
অমিতা।  ওগো নন্দিনী ওই যে গান উঠেছে।


    
    

    
    
    

  

