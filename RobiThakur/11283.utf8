

  
    মহুয়া - বাপী, ২
                
    
    








  
  

        

      রবীন্দ্র রচনাবলী (://.-..)
    
 -->
    
    মহুয়া - বাপী, ২
    
    
    মহুয়া 
&;&;&;&; সেদিন তাহারি
মর্মর-সনে 
&;&;&;&; কী ব্যথা মিশানু ,
জানে দুইজনে ; 
মাথার উপরে উড়ে গেল কোন্‌ পাখি 
হতাশ পাখার হাহাকাররেখা আঁকি । 
&; 
তপ্ত বালুরে ভর্ৎসিয়া মুহু মুহু 
তাপিত বাতাস চিৎকারি উঠে হুহু ; 
&;&;&;&; ধূলির ঘূর্ণি , যেন
বেঁকে বেঁকে 
&;&;&;&; শাপ-লাগা প্রেত নাচে
থেকে থেকে ; 
রূঢ় রুদ্র রিক্তের মাঝখানে 
দুইটি প্রহর ভরেছিনু প্রাণে গানে । 
&; 
দিন শেষ হল , চলে যেতে হল একা , 
বলিনু তোমারে , আরবার হবে দেখা । 
&;&;&;&; শুনে হেসেছিলে
হাসিখানি ম্লান , 
&;&;&;&; তরুণ হৃদয়ে যেন তুমি
জান' 
অসীমের বুকে অনাদি বিষাদখানি 
আছে সারাখন মুখে আবরণ টানি । 
তার পরে কত দিন চলে গেল মিছে 
একটি দিনেরে দলিয়া পায়ের নীচে । 
&; 
বহু পরে যবে ফিরিলাম প্রিয়ে , 
&;&;&;&; এ পথে আসিতে দেখি
চমকিয়ে 
আছে সেই কূপ , আছে সে যুগলতরু । 
তুমি নাই , আছে তৃষিত স্মৃতির মরু । 
&;
এ কূপের তলে মোর যক্ষের ধন 
একটি দিনের দুর্লভ সেইক্ষন 
&;&;&;&; চিরকাল ভরি রহিল
লুকানো , 
&;&;&;&; ওগো অগোচরা জান নাহি
জান ; 
আর কোনো দিনে অন্য যুগের প্রিয়া 
তারে আর-কারে দিবে কি উদ্ধারিয়া । 

    
    

    
    
    

  

