

  
    প্রভাতসংগীত চেয়ে থাকা ১
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত চেয়ে থাকা ১
    
    
    চেয়ে থাকা

মনেতে সাধ যে দিকে চাই
 কেবলি চেয়ে রব।
দেখিব শুধু দেখিব শুধু
 কথাটি নাহি
কব।
পরানে শুধু জাগিবে প্রেম
 নয়নে লাগে
ঘোর
জগতে যেন ডুবিয়া রব
 হইয়া রব
ভোর।
তটিনী যায় বহিয়া যায়
 কে জানে
কোথা যায়
তীরেতে বসে রহিব চেয়ে
 সারাটি দিন
যায়।
সুদূর জলে ডুবিছে রবি
 সোনার লেখা
লিখি
সাঁঝের আলো জলেতে শুয়ে

করিছে ঝিকিমিকি।
সুধীর স্রোতে তরণীগুলি

যেতেছে সারি সারি
বহিয়া যায় ভাসিয়া যায়

কতনা নরনারী।
না জানি তারা কোথায় থাকে
 যেতেছে
কোন্‌ দেশে
সুদূর তীরে কোথায় গিয়ে

থামিবে অবশেষে।
কত কী আশা গড়িছে বসে

তাদের মনখানি
কত কী সুখ কত কী দুখ

কিছুই নাহি জানি।

দেখিব পাখি আকাশে ওড়ে



    
    

    
    
    

  

