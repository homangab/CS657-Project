

  
    পরিশেষ  নির্বাক্‌  ২
                
    
    








  
  

        

      রবীন্দ্র রচনাবলী (:)
    
 
    
    পরিশেষ  নির্বাক্‌  ২
    
    
    পরিশেষ 

সাগরশেষে দেখেছি একদিন 

মিলিছে সেথা বহু নদীর ধারা — 
ফেনিল জল দিক্‌সীমায় লীন 

অপারে দিশাহারা । 
তরণী মোর নানা স্রোতের টানে 

অবোধসম কাঁপিছে থরথরি  
ভেবে না পাই কেমনে কোন্‌খানে 

বাঁধিব মোর তরী । 
 
তেমনি আজি তোমার মুখে চাহি 

নয়ন যেন কূল না পায় খুঁজি  
অভাবনীয় ভাবেতে অবগাহি 

তোমারে নাহি বুঝি । 
মুখেতে তব শ্রান্ত এ কী আশা  

শান্তি এ কী  গোপন এ কী প্রীতি  
বাণীবিহীন এ কী ধ্যানের ভাষা  

এ কী সুদূর স্মৃতি  
নিবিড় হয়ে নামিল মোর মনে 

স্তব্ধ তব নীরব গভীরতা — 
রহিনু বসি লতাবিতানকোণে  

কহি নি কোনো কথা । 
    
    

    
    
    

  

