

  
    পরিচয় ছবির অঙ্গ ৬
                
    
    








  
  

        

      রবীন্দ্র রচনাবলী (:)
    
 
    
    পরিচয় ছবির অঙ্গ ৬
    
    
    ছবির অঙ্গ
অর্থকে পার হইয়া যায় । যাহা বলে তার চেয়ে বেশি বলে। এই ব্যঞ্জনা ব্যক্ত ও অব্যক্তর মাঝখানকার মীড়। কবির কাব্যে এই ব্যঞ্জনা বাণীর নির্দিষ্ট অর্থের দ্বারা নহে  বাণীর অনির্দিষ্ট ভঙ্গির দ্বারা  অর্থাৎ বাণীর রেখার দ্বারা নহে  তাহার রঙের দ্বারা সৃষ্ট হয়। 
আসল কথা  সকল প্রকৃত আর্টেই একটা বাহিরের উপকরণ  আর একটা চিত্তের উপকরণ থাকা চাই — অর্থাৎ একটা রূপ  আর একটা ভাব। সেই উপকরণকে সংযমের দ্বারা বাঁধিয়া গড়িতে হয়  বাহিরের বাঁধন প্রমাণ  ভিতরের বাঁধন লাবণ্য । তার পরে সেই ভিতর বাহিরের উপকরণকে মিলাইতে হইবে কিসের জন্য ? সাদৃশ্যের জন্য । কিসের সঙ্গে সাদৃশ্য ? না  ধ্যানরূপের সঙ্গে কল্পরূপের সঙ্গে সাদৃশ্য । বাহিরের রূপের সঙ্গে সাদৃশ্যই যদি মুখ্য লক্ষ্য হয় তবে ভাব ও লাবণ্য কেবল যে অনাবশ্যক হয় তাহা নহে  তাহা বিরুদ্ধ হইয়া দাঁড়ায় । এই সাদৃশ্যটিকে ব্যঞ্জনার রঙে রঙাইতে পারিলে সোনায় সোহাগা — কারণ তখন তাহা সাদৃশ্যের চেয়ে বড়ো হইয়া ওঠে — তখন তাহা কতটা যে বলিতেছে তাহা স্বয়ং রচয়িতাও জানে না — তখন সৃষ্টকর্তার সৃষ্টি তাহার সংকল্পকেও ছাড়াইয়া যায় । 
অতএব  দেখা যাইতেছে ছবির যে ছয় অঙ্গ  সমস্ত আর্টের অর্থাৎ আনন্দরূপেরই তাই । 
    
    

    
    
    

  

