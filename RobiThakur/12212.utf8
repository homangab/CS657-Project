

  
    পূরবী তপোভঙ্গ ৫
                
    
    








  
  

        

      রবীন্দ্র রচনাবলী (:)
    
 
    
    পূরবী তপোভঙ্গ ৫
    
    
    পূরবী

সেদিন কবিরে ডাকো বিবাহের যাত্রাপথতলে
পুষ্পমাল্যমাঙ্গল্যের সাজি লয়ে সপ্তর্ষির দলে

কবি সঙ্গে চলে।

ভৈরব সেদিন তব প্রেতসঙ্গীদল রক্তআঁখি
দেখে তব শুভ্রতনু রক্তাংশুকে রহিয়াছে ঢাকি

প্রাতঃসূর্যরুচি।

অস্থিমালা গেছে খুলে

মাধবীবল্লরীমূলে
ভালে মাখা পুষ্পরেণু চিতাভস্ম কোথা গেছে মুছি।
কৌতুকে হাসেন উমা কটাক্ষে লক্ষিয়া কবিপানে
সে হাস্যে মন্দ্রিল বাঁশি সুন্দরের জয়ধ্বনিগানে

কবির পরানে।




    
    

    
    
    

  

