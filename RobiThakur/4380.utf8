

  
    নটরাজ- শ্রাবণ-বিদায়, ২০
                
    
    








  
  

        

      রবীন্দ্র রচনাবলী (://.-..)
    
 -->
    
    নটরাজ- শ্রাবণ-বিদায়, ২০
    
    
    নটরাজ

      কদম ঝরে , হায় হায় হায় । 
    
  

পুব হাওয়া কয় , ওর তো সময় নাই বাকি আর । 
শরৎ বলে , যাক-না সময় ভয় কিবা তার , — 
কাটবে বেলা আকাশমাঝে বিনা কাজে 

  
    অসময়ের খেলা খেলে । 
  

&;
কালো মেঘের আর কি আছে দিন 

  
    ও যে হল সাথীহীন । 
  

পুব হাওয়া কয় , কালোর এবার যাওয়াই ভালো , 
শরৎ বলে , গেঁথে দেব কালোয় আলো । 

  
    সাজবে বাদল আকাশ-মাঝে 
    
      সোনার সাজে 
    
    কালিমা ওর মুছে ফেলে । 
  

&;
যার রে শ্রাবণকবি রসবর্ষা ক্ষান্ত করি তার , 
কদম্বের রেণুপুঞ্জে পদে পদে কুঞ্জবীথিকার 
ছায়াঞ্চল ভরি দিল । জানি , রেখে গেল তার দান 
বনের মর্মের মাঝে ; দিয়ে গেল অভিষেকস্নান 
সুপ্রসন্ন আলোকেরে ; মহেন্দ্রের অদৃশ্য বেদীতে 
ভরি গেল অর্ঘ্যপাত্র বেদনার উৎ সর্গ অমৃতে ; 
সলিল গণ্ডূষ দিতে তটিনী সাগরতীর্থে চলে , 
অঞ্জলি ভরিল তারি ; ধরার নিগূঢ় বক্ষতলে 
রেখে গেল তৃষ্ণার সম্বল ; অগ্নিতীক্ষ্ম বজ্রবাণ 
দিগন্তের তূণ ভরি একান্তে করিয়া গেল দান 
কালবৈশাখীর তরে ; নিজ হস্তে সর্ব ম্লানতার 
চিহ্ন মুছে দিয়ে গেল । আজ শুধু রহিল তাহার 
রিক্তবৃষ্টি জ্যোতিঃশুভ্র মেঘে মেঘে মুক্তির লিখন , 
আপন পূর্ণতাখানি নিখিলে করিল সমর্পণ । 

    
    

    
    
    

  

