

  
    চণ্ডালিকা তৃতীয় দৃশ্য ২০
                
    
    








  
  

        

      রবীন্দ্র রচনাবলী (:)
    
 
    
    চণ্ডালিকা তৃতীয় দৃশ্য ২০
    
    
    চণ্ডালিকা


ওই দেখ্‌ ওই এল ঝড়
এল ঝড়

তাঁর আগমনীর ওই ঝড়–

পৃথিবী কাঁপছে থরোথরো থরোথরো

গুরুগুরু করে মোর বক্ষ॥ স্বরলিপি [1]


মা। তোর অভিশাপ নিয়ে
আসে 

হতভাগিনী॥ স্বরলিপি [2]


প্রকৃতি। অভিশাপ নয় নয়

অভিশাপ নয় নয়–

আনছে আমার জন্মান্তর

মরণের সিংহদ্বার ওই খুলছে।

ভাঙল দ্বার

ভাঙল প্রাচীর

ভাঙল
এ জন্মের মিথ্যা।

ওগো আমার সর্বনাশ

ওগো আমার সর্বস্ব

তুমি এসেছ

আমার অপমানের চূড়ায়।

মোর অন্ধকারের ঊধের্ব রাখো

তব চরণ জ্যোতির্ময়॥ স্বরলিপি [3]


মা। ও নিষ্ঠুর মেয়ে

আর সহে না সহে না সহে না॥ স্বরলিপি [4]


প্রকৃতি। ও মা ও মা ও মা ফিরিয়ে নে তোর মন্ত্র–

এখনি এখনি এখনি।

ও
রাক্ষুসী কী করলি তুই

কী করলি তুই –

মরলি নে কেন পাপীয়সী 

কোথা আমার সেই দীপ্ত সমুজ্জ্বল

শুভ্র সুনির্মল

সুদূর স্বর্গের আলো।

আহা
কী ম্লান কী ক্লান্ত–

আত্মপরাভব কী গভীর 

যাক যাক যাক




    
    

    
    
    :[1] :160533318_72
[2] :160533318_73
[3] :160533318_74
[4] :160533318_75


  

