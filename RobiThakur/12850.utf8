

  
    স্ফুলিঙ্গ ৩০
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৩০
    
    
    স্ফুলিঙ্গ

ডোবে না সে নেবে না সে
ঢেউ দিলে সে যায় না তবু স’রে—
যেন আমার বিফল রাতের
 চেয়ে থাকার স্মৃতি
কালের কালো পটের ‘পরে
 রইল আঁকা নিতি।
মোর জীবনের ব্যর্থ দীপের
 অগ্নিরেখার বাণী

ঐ যে ছায়াখানি।

১১৪

দিনের প্রহরগুলি হয়ে গেল পার

বহি কর্মভার।
দিনান্ত ভরিছে তরী রঙিন মায়ায়

আলোয় ছায়ায়।

১১৫

 দিবসরজনী তন্দ্রাবিহীন

মহাকাল আছে জাগি—
 যাহা নাই কোনোখানে
 যারে কেহ নাহি জানে
 সে অপরিচিত কল্পনাতীত

কোন্‌ আগামীর লাগি।

১১৬

দুই পারে দুই কূলের আকুল প্রাণ
 মাঝে
সমুদ্র অতল বেদনাগান।




    
    

    
    
    

  

