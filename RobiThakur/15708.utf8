

  
    নর্ম্যান জাতি ও অ্যাংলোনর্ম্যান সাহিত্য ৩
                
    
    








  
  

        

      রবীন্দ্র রচনাবলী (:)
    
 
    
    নর্ম্যান জাতি ও অ্যাংলোনর্ম্যান সাহিত্য ৩
    
    
    নর্ম্যান জাতি ও অ্যাংলোনর্ম্যান সাহিত্য

নিবাসভূমি ছিল ও পরাজয়কালে আশ্রয়স্থান ছিল। দুর্বল ফ্রান্সঅধিপতি অস্ত্রের বলে তাহাদের বাধা দিতে অক্ষম ছিলেন সুতরাং অর্থ দিয়া তাহাদের অত্যাচার নিবারণ করিতে হইত কিন্তু ইহাতে তাহাদের অর্থতৃষ্ণা বৃদ্ধি করা হইত মাত্র। অবশেষে    নর্ম্যান্ডি দেশ দান করিয়া তাহাদের নিকট শান্তি ক্রয় করিলেন। তাহাতে হানি হইল না নর্ম্যান্ডি ফ্রান্স হইতে বিচ্ছিন্ন হইল না। নর্ম্যানদের ভাষা ফরাসি হইল নর্মানদের আচারব্যবহার ফরাসি হইল নর্ম্যান জাতি ফরাসিস্‌ হইয়া দাঁড়াইল নর্ম্যানদিগের অধিপতি রলফ () নর্ম্যান্ডির রাজা হইলেন।
ইহার এক শতাব্দী পরে নর্ম্যান্ডির রাজা ইউলিয়ম ইংলন্ড আক্রমণ করিলেন। এক শতাব্দী পূর্বে যে জাত অকারণে ও অন্যায়রূপে ফ্রান্সে পদার্পণ করিয়াছিল আজ তাহারাই পররাষ্ট্র ইংলন্ড আক্রমণ করিতে চলিল। কিন্তু ইতিমধ্যে সেই ডেনিস দস্যুদলের অনেক পরিবর্তন হইয়াছে। অন্যায় কার্যের উপর একটা ন্যায়ের আবরণ না পরাইতে পারিলে তাহাদের লজ্জা বোধ হয়। ন্যায্যরূপে ইংলন্ডের সিংহাসন তাঁহার প্রাপ্য বলিয়া উইলিয়ম ইংলন্ডের দ্বারে গিয়া আঘাত দিলেন। ন্যায়কে বল দ্বারা প্রতিষ্ঠিত করাই যেন তাঁহার উদ্দেশ্য এমনি একটা ভান করিলেন। ইংলন্ডজয়ের কাহিনী আজ আর নূতন করিয়া উল্লেখ করিতে হইবে না সকলেই তাহা জানেন। 
শতাব্দীপূর্বে নর্ম্যানরা যখন ফ্রান্সে দস্যুতা করিত তখন লোকে তাহাদের দস্যু বলিত শতাব্দীপরে যখন তাহারা ইংলন্ডে দস্যুতা করিল তখন লোকে তাহাদের বিজয়ী কহিল। কিন্তু এই এক শতাব্দীর মধ্যে নর্ম্যান জাতির কী পরিবর্তন হইয়াছে আলোচনা করিয়া দেখো দেখিবে তাহারা সেই দুর্দান্ত বিপদঅন্বেষী দস্যুই রহিয়াছে কেবল ফরাসি কথা কহিতে ও ফরাসি জাতির আচারব্যবহার অনুকরণ করিতে শিখিয়াছে। যদিও তাহারা ফরাসিদের অন্তর্ভুক্ত হইয়া গিয়াছিল তথাপি নর্ম্যান জাতি বলিয়া তাহাদের একটি স্বতন্ত্র অস্তিত্ব ছিল। সভ্য জাতির উপযোগী শিল্পে তাহাদের সুরুচি জন্মিয়াছে নর্ম্যান অধিকারের পর হইতে শিল্পসমাগমশূন্য ইংলন্ডে শত শত সুশোভন গির্জা ও প্রাসাদ নির্মিত হইল। এক শতাব্দীর মধ্যে এই অসভ্য দুস্যুদিগের হৃদয়ে সৌন্দর্যজ্ঞান উদ্‌বোধিত হইল। নর্ম্যান্ডির সমাজে বিদ্যা যথোচিত সমাদর প্রাপ্ত হইল। ল্যান্‌ফ্র্যেঙ্কের () প্রতিষ্ঠিত বেকের বিদ্যালয় (  ) তখনকার প্রধানতম বিদ্যালয়সমূহের মধ্যে গণ্য হইল। বিজেতা উইলিয়মের পুত্র হেনরির বিদ্বান বলিয়া খ্যাতি ছিল তাঁহার উপাধি ছিল সুপণ্ডিত  অল্প দিনের মধ্যেই ইহাদের ফরাসি ভাষায় এমন ব্যুৎপত্তি জন্মিয়াছিল যে এই হঠাৎসভ্য দস্যুরা ফরাসিদের মতোই কবিতা ও গদ্য লিখিতে পারিত। কিন্তু তথাপি তাহাদের অন্তরে অন্তরে সেই টিউটনিক ভাব জাজ্বল্যমান ছিল। সভ্যতার মূল তাহাদের হৃদয়ে গাঢ়ভাবে নিহিত হইতে পারে নাই। তাহাদের নিষ্ঠুরতার কাহিনী যদি পাঠ কর তবে শরীর রোমাঞ্চিত হইয়া উঠিবে। বিজিত ইংলন্ডে তাহারা লোকদের পা বাঁধিয়া ঝুলাইয়া রাখিত ও সেই নিম্নশির ব্যক্তিদের ধূম সেবন করাইয়া যন্ত্রণা দিত। কখনো বৃদ্ধাঙ্গুষ্ঠ কখনো বা মুণ্ড বাঁধিয়া হতভাগ্যদের ঝুলাইয়া দিত ও তাহাদের পায়ে জ্বলন্ত বস্ত্র বাঁধিয়া দেওয়া হইত। মাথায় দড়ি বাঁধিয়া যতক্ষণ না তাহা মস্তিষ্ক ভেদ করিত ততক্ষণ আকর্ষণ করিত। ভেক ও সরীসৃপসংকুল কারাগারে লোকদের কারাবদ্ধ করিত। ক্ষুদ্র সংকীর্ণ অগভীর ও তীক্ষ্মপ্রস্তরপূর্ণ সিন্দুকে জোর করিয়া মানুষ পুরিত এবং এইরূপে তাহাদের অঙ্গপ্রত্যঙ্গ চূর্ণ করিত। অনেক ব্যারনদিগের দুর্গে  নামে অতি ঘৃণ্য ও ভয়ংকর দ্রব্য থাকিত সেই যন্ত্রণার যন্ত্র কড়িকাঠ হইতে ঝুলানো থাকিত উহা কারারুদ্ধ ব্যক্তির স্কন্ধের উপর স্থাপিত হইত তাহার চারি দিকে তীক্ষ্মধার লৌহ সুতরাং সেই হতভাগ্য ব্যক্তি বসিতেশুইতে ঘুমাইতে পারিত না সর্বক্ষণ তাহাকে লৌহভোর বহন করিতে হইত। শত শত লোককে তাহারা অনাহারে যন্ত্রণা দিত। কেবলমাত্র মৃগয়া করিবার সুবিধার জন্য বিজেতা ইউলিয়ম সমস্ত হ্যাম্পশিয়র অরণ্য করিয়া দিলেন প্রতিহিংসা তুলিবার আশয়ে সমস্ত নর্দাম্বরল্যান্ড জনশূন্য করিয়া দিলেন। টাইন হাম্বারের মধ্যবর্তী ভূভাগে নয় বৎসর ধরিয়া একটি গ্রাম বা একটি জনপ্রাণী মাত্র ছিল না। নর্ম্যান অত্যাচারে দেশ কতখানি জনশূন্য হইয়া পড়িয়াছিল তাহা নর্ম্যান অধিকারের পূর্ব ও পরের অধিবাসী 
    
    

    
    
    

  

