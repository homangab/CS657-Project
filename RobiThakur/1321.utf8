

  
    বাল্মীকিপ্রতিভা (গীতিনাট্য) তৃতীয় দৃশ্য ৮
                
    
    








  
  

        

      রবীন্দ্র রচনাবলী (:)
    
 
    
    বাল্মীকিপ্রতিভা (গীতিনাট্য) তৃতীয় দৃশ্য ৮
    
    
    বাল্মীকিপ্রতিভা  
ব্যাধগণের প্রবেশ ও একটি ক্রৌঞ্চমিথুনের প্রতি লক্ষ 
সিন্ধু ভৈরবী

বাল্মীকি। থাম্‌ থাম্‌ কি করিবি
বধি পাখিটির প্রাণ 

দুটিতে রয়েছে সুখে মনের উলাসে গাহিতেছে গান 
প্রথম ব্যাধ। রাখ’ ছে ওসব কথা কাছে মোদের এসো নাক হেথা

চাই
নে ওসব শাস্তরকথা সময় বহে যায় যে । 
বাল্মীকি।
শোন
শোন মিছে রোষ কোরো না 
ব্যাধ।
থাম
থাম ঠাকুর এই ছাড়ি বাণ 

একটি ক্রৌঞ্চকে বধ 
বাল্মীকি। মা নিষাদ প্রতিষ্ঠাং ত্বমগমঃ শাশ্বতীঃ সমাঃ


যৎ ক্রৌঞ্চমিথুনাদেকমবধীঃ কামমোহিতম্‌। 

বাহার


কি বলিনু আমি– একি সুললিত বাণী রে 

কিছু না জানি কেমনে যে আমি প্রকাশিনু দেবভাষা– 

এমন কথা কেমনে শিখিনু রে 

পুলকে পূরিল মনপ্রাণ মধু বরষিল শ্রবণে

একি– হৃদয়ে একি এ দেখি– 

ঘোর অন্ধকারমাঝে একি জ্যোতি রে 

অবাক্‌– করুণা এ কার?

সরস্বতীর আবির্ভাব 
ভূপালি

বাল্মীকি। একি এ একি এ স্থিরচপলা 

কিরণে কিরণে হল সব দিক উজলা। 

কি প্রতিমা দেখি এ 

জোছনা মাখিয়ে 

কে রেখেছে আঁকিয়ে 

আ মরি কমলপুতলা 

দেবীর অন্তর্ধান 

 [ ব্যাধগণের প্রস্থান

    
    

    
    
    

  

