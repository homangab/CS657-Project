

  
    চিরকুমার-সভা - দ্বিতীয় অঙ্ক - চতুর্থ দৃশ্য , ৫২
                
    
    








  
  

        

      রবীন্দ্র রচনাবলী (://.-..)
    
 -->
    
    চিরকুমার-সভা - দ্বিতীয় অঙ্ক - চতুর্থ দৃশ্য , ৫২
    
    
    চিরকুমার-সভা

বোধ হয় পরস্পরের কিছু সুবিধা আছে । 
সকলের আহার 
শৈলবালা । চন্দ্রবাবু , ওটা মিষ্টি , ওটা আগে খাবেন না , এই দিকে তরকারি আছে । জলের গ্লাস খুঁজছেন ? এই - যে গ্লাস। 
&; 
চন্দ্রবাবুর পাতে আম ছিল , তিনি সেটাকে ভালোরূপ আয়ত্ত করিতে পারিতেছিলেন না — অনুতপ্ত 
শৈল তাড়াতাড়ি তাহা কাটিয়া সহজসাধ্য করিয়া দিল । যে সময়ে যেটি আবশ্যক আস্তে 
আস্তে হাতের কাছে জোগাইয়া দিয়া তাঁহার ভোজনব্যাপারটি নির্বিঘ্ন করিতে লাগিল 
&; 
চন্দ্রবাবু । শ্রীশবাবু , স্ত্রীসভ্য নেওয়া সম্বন্ধে আপনি কিছু বিবেচনা করেছেন ? 
শ্রীশ । ভেবে দেখতে গেলে ওতে আপত্তির কারণ বিশেষ নেই , কেবল সমাজের আপত্তির কথাটা আমি ভাবি । 
বিপিন । সমাজকে অনেক সময় শিশুর মতো গণ্য করা উচিত । শিশুর সমস্ত আপত্তি মেনে চললে শিশুর উন্নতি হয় না , সমাজ সম্বন্ধেও ঠিক সেই কথা খাটে । 
শ্রীশ । আমার বোধ হয় আমাদের দেশে যে এত সভাসমিতির আয়োজন অনুষ্ঠান অকালে ব্যর্থ হয় তার প্রধান কারণ , সে - সকল কার্যে স্ত্রীলোকদের যোগ নেই । রসিকবাবু কী বলেন । 
রসিক । অবস্থাগতিকে যদিও স্ত্রীজাতির সঙ্গে আমার বিশেষ সম্বন্ধ নেই তবু এটুকু জেনেছি — স্ত্রীজাতি হয় যোগ দেন নয় বাধা দেন , হয় সৃষ্টি নয় প্রলয় । অতএব ওঁদের দলে টেনে অন্য সুবিধা যদিবা না'ও হয় তবু বাধার হাত এড়ানো যায় । বিবেচনা করে দেখুন , চিরকুমার - সভার মধ্যে যদি স্ত্রীজাতিকে আপনারা গ্রহণ করতেন তা হলে গোপনে এই সভাটিকে নষ্ট করবার জন্যে ওঁদের উৎ সাহ থাকত না , কিন্তু বর্তমান অবস্থায় — 
শৈলবালা । কুমার - সভার উপর স্ত্রীজাতির আক্রোশের খবর রসিকদাদা কোথায় পেলে । 
রসিক । বিপদের খবর না পেলে কি আর সাবধান করতে নেই । একচক্ষু হরিণ যে দিকে কানা ছিল সেই দিক থেকেই তো তীর খেয়েছিল — কুমার - সভা যদি স্ত্রীজাতির প্রতিই কানা হন তা হলে সেই দিক থেকেই হঠাৎ ঘা খাবেন । 
শ্রীশ । ( বিপিনের প্রতি মৃদুস্বরে ) একচক্ষু হরিণ তো আজ একটা তীর খেয়েছেন , একটি সভ্য ধূলিশায়ী । 
চন্দ্রবাবু । কেবল পুরুষ নিয়ে যারা সমাজের ভালো করতে চায় তারা এক পায়ে চলতে চায় । সেইজন্যই খানিক দূর গিয়ে তাদের বসে পড়তে হয় । সমস্ত মহৎ চেষ্টা থেকে মেয়েদের দূরে রেখেছি বলেই আমাদের দেশের কাজে প্রাণসঞ্চার হচ্ছে না । আমাদের হৃদয় , আমাদের কাজ , আমাদের আশা বাইরে ও অন্তঃপুরে খণ্ডিত — সেইজন্যে আমরা বাইরে গিয়ে বক্তৃতা দিই , ঘরে এসে ভুলি । দেখো অবলাকান্তবাবু , এখনো তোমার বয়স অল্প আছে , এই কথাটি ভালো করে মনে রেখো — স্ত্রীজাতিকে অবহেলা কোরো না । স্ত্রীজাতিকে যদি আমরা নিচু করে রাখি তা হলে তাঁরাও আমাদের নীচের দিকেই আকর্ষণ করেন ; তা হলে তাঁদের ভারে আমাদের উন্নতির পথে চলা অসাধ্য হয় , দু পা চলেই আবার ঘরের কোণে এসেই আবদ্ধ হয়ে পড়ি । তাঁদের যদি আমরা উচ্চে রাখি তা হলে ঘরের মধ্যে এসে নিজের আদর্শকে খর্ব করতে লজ্জাবোধ হয় । আমাদের দেশে বাইরে লজ্জা আছে , কিন্তু ঘরের মধ্যে সেই লজ্জাটি নেই , সেইজন্যেই আমাদের সমস্ত উন্নতি কেবল বাহ্যাড়ম্বরে পরিণত হয় । 



শৈলবালা । আশীর্বাদ করুন আপনার উপদেশ যেন ব্যর্থ না হয় , নিজেকে যেন আপনার আদর্শের উপযুক্ত করতে পারি । 

    
    

    
    
    

  

