

  
    কালের যাত্রা রথের রাশি ১৯
                
    
    








  
  

        

      রবীন্দ্র রচনাবলী (:)
    
 
    
    কালের যাত্রা রথের রাশি ১৯
    
    
    কালের যাত্রা


দলপতি 
এবার তিনি ডাক দিয়েছেন তাঁর রশি ধরতে । 
পুরোহিত 
রশি ধরতে ভারি বুদ্ধি তোমাদের । জানলে কী করে । 
দলপতি 
কেমন করে জানা গেল সে তো কেউ জানে না । 
ভোরবেলায় উঠেই সবাই বললে সবাইকে  
ডাক দিয়েছেন বাবা । কথাটা ছড়িয়ে গেল পাড়ায় পাড়ায়  
পেরিয়ে গেল মাঠ  পেরিয়ে গেল নদী  
পাহাড় ডিঙিয়ে গেল খবর — 
ডাক দিয়েছেন বাবা । 
সৈনিক 
রক্ত দেবার জন্যে । 
দলপতি 
না  টান দেবার জন্যে । 
পুরোহিত 
বরাবর সংসার যারা চালায়  রথের রশি তাদেরই হাতে । 
দলপতি 
সংসার কি তোমরাই চালাও ঠাকুর ? 
পুরোহিত 
স্পর্ধা দেখো একবার । কথার জবাব দিতে শিখেছে — 
লাগল বলে ব্রহ্মশাপ । 
দলপতি 
মন্ত্রীমশায়  তোমরাই কি চালাও সংসার । 



মন্ত্রী 

সে কী কথা । সংসার বলতে তো তোমরাই । 
নিজগুণেই চল  তাই রক্ষে । 
চালাক লোকে বলে আমরাই চালাচ্ছি । 
আমরা মান রাখি লোক ভুলিয়ে । 
দলপতি 
আমরাই তো জোগাই অন্ন  তাই তোমরা বাঁচ — 
আমরাই বুনি বস্ত্র  তাতেই তোমাদের লজ্জারক্ষা । 



    
    

    
    
    

  

