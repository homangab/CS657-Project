

  
    কবিতা   হা বিধাতা— ছেলেবেলা হতেই এমন৩
                
    
    








  
  

        

      রবীন্দ্র রচনাবলী (:)
    
 
    
    কবিতা   হা বিধাতা— ছেলেবেলা হতেই এমন৩
    
    
    কবিতা

জননী  ভগ্নীর মতো বেসেছিলে ভালো 
সে কি আর এ জনমে পারিব ভুলিতে ? 
বিষণ্ন কাতর এক বালকের  ‘ পরে 
সে যে কী স্নেহের ধারা করেছ বর্ষণ 
চিরকাল হৃদয়ে তা রহিবে মুদ্রিত । 
ওই স্নেহময় কোলে রাখি শ্রান্ত মাথা 
কাতর হইয়া কত করেছি রোদন 
কতনা ব্যথিত হয়ে আদরে যতনে 
অঞ্চলে সে অশ্রুজল দিয়াছ মুছায়ে । 
কবিতা লিখিলে ছুটে ওই কোলে গিয়া 
ওই গলা ধরে তাহা শুন া তাম কত 
বাল্যহৃদয়ের মোর যত ছিল কথা 
তোমার কাছেতে কিছু করিনি গোপন । 
ওই স্নেহময় কোল ছিল স্বর্গ মোর 
সেইখানে একবার মুখ লুকাইলে 
সব শ্রান্তি সব জ্বালা যেত দূর হয়ে । 
শ্রান্ত শিশুটির মতো ওই কোলে যবে 
নীরবে নিষ্পন্দ হয়ে রহিতাম শুয়ে 
অনন্ত স্নেহেতে পূর্ণ আনত নয়নে 
কেমন মুখের পানে চাহিয়া রহিতে 
তখন কী হর্ষে হৃদি যাইত ফাটিয়া 
কতবার করিয়াছি কত অভিমান  
আদরেতে উচ্ছ্বসিয়া কেঁদেছি কতই ।  


    
    

    
    
    

  

