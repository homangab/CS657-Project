

  
    গীতিমাল্য ৩০
                
    
    








  
  

        

      রবীন্দ্র রচনাবলী (:)
    
 
    
    গীতিমাল্য ৩০
    
    
    ৩০

সুন্দর বটে তব অঙ্গদখানি

তারায় তারায় খচিত
স্বর্ণে রত্নে শোভন লোভন জানি

বর্ণে বর্ণে রচিত।
খড়্‌গ তোমার আরো মনোহর লাগে

বাঁকা বিদ্যুতে আঁকা সে
গরুড়ের পাখা রক্তরবির রাগে

যেন গো অস্তআকাশে।
জীবনশেষের শেষ জাগরণসম

ঝলসিছে মহাবেদনা
নিমেষে দহিয়া যাহাকিছু আছে মম

তীব্র ভীষণ চেতনা।
সুন্দর বটে তব অঙ্গদখানি

তারায় তারায় খচিত
খড়গ তোমারহে দেব বজ্রপাণি
চরম শোভায় রচিত।




    
    

    
    
    

  

