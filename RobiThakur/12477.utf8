

  
    সানাই  ব্যথিতা ১
                
    
    








  
  

        

      রবীন্দ্র রচনাবলী (:)
    
 
    
    সানাই  ব্যথিতা ১
    
    
    ব্যথিতা
জাগায়ো না  ওরে জাগায়ো না । 
 ও আজি মেনেছে হার 

ক্রূর বিধাতার কাছে । 
সব চাওয়া ও যে দিতে চায় নিঃশেষে 

অতলে জলাঞ্জলি । 
 দুঃসহ দুরাশার 

গুরুভার যাক দূরে 

কৃপণ প্রাণের ইতর বঞ্চনা । 
 আসুক নিবিড় নিদ্রা  

তামসী মসীর তুলিকায় 
 অতীত দিনের
বিদ্রূপবাণী 

রেখায় রেখায় মুছে মুছে দিক্‌ 

স্মৃতির পত্র হতে  

থেমে যাক ওর বেদনার গুঞ্জন 

সুপ্ত পাখির স্তব্ধ নীড়ের মতো । 


    
    

    
    
    

  

