

  
    রাজা ও রানী  পঞ্চম অঙ্ক  নবম দৃশ্য  ৯৯
                
    
    








  
  

        

      রবীন্দ্র রচনাবলী (:)
    
 
    
    রাজা ও রানী  পঞ্চম অঙ্ক  নবম দৃশ্য  ৯৯
    
    
    রাজা ও রানী


প্রত্যেক প্রজার মুখ । কোন্‌ লাজে আজি 
দেখা দিবে সবারে সে ? মহারাজ  শোনো 
নিবেদন । গীতবাদ্য বন্ধ করে দাও । 
এ উৎসব উপহাস মনে হবে তার । 
আজ রাত্রে দীপালোক দেখে ভাবিবে সে  
নিশীথতিমিরে পাছে লজ্জা ঢাকা পড়ে 
তাই এত আলো । এ আলোক শুধু বুঝি 
অপমানপিশাচের পরিহাসহাসি । 


দেবদত্তের প্রবেশ


দেবদত্ত । জয়োস্তু রাজন্‌ । কুমারের অন্বেষণে 


বনে বনে ফিরিয়াছি  পাই নাই দেখা । 
আজ শুনিলাম নাকি আসিছেন তিনি 
স্বেচ্ছায় নগরে ফিরি । তাই চলে এনু । 


বিক্রমদেব । করিব রাজার মতো অভ্যর্থনা তারে । 


তুমি হবে পুরোহিত অভিষেককালে । 
পূর্ণিমানিশীথে আজ কুমারের সনে 
ইলার বিবাহ হবে  করেছি তাহার 
আয়োজন । 


নগরের ব্রাহ্মণগণের প্রবেশ


সকলে । মহারাজ  জয় হোক । 
প্রথম ।
 করি 


আশীর্বাদ  ধরণীর অধীশ্বর হও । 
লক্ষ্মী হোন অচলা তোমার গৃহে সদা । 
আজ যে আনন্দ তুমি দিয়েছ সবারে 
বলিতে শকতি নাই — লহো মহারাজ  
কৃতজ্ঞ এ কাশ্মীরের কল্যাণআশিস । 


রাজার মস্তকে ধান্যদূর্বা দিয়া আশীর্বাদ 


বিক্রমদেব । ধন্য আমি কৃতার্থ জীবন । 


[ ব্রাহ্মণগণের প্রস্থান


    
    

    
    
    

  

