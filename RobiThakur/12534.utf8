

  
    পূরবী অন্তর্হিতা ১
                
    
    








  
  

        

      রবীন্দ্র রচনাবলী (:)
    
 
    
    পূরবী অন্তর্হিতা ১
    
    
    অন্তর্হিতা

প্রদীপ যখন নিবেছিল
 আঁধার যখন
রাতি
দুয়ার যখন বন্ধ ছিল
 ছিল না কেউ
সাথি—
 মনে হল অন্ধকারে
 কে এসেছে বাহিরদ্বারে
মনে হল শুনি যেন
 পায়ের
ধ্বনি কার
রাতের হাওয়ায় বাজল বুঝি
 কঙ্কণঝংকার।

বারেক শুধু মনে হল
 খুলি
দুয়ার খুলি।
ক্ষণেক পরে ঘুমের ঘোরে
 কখন গেনু
ভুলি।
 ‘কোন্‌ অতিথি দ্বারের কাছে
 একলা রাতে বসে আছে?’
ক্ষণে ক্ষণে তন্দ্রা ভেঙে
 মন শুধাল
যবে
বলেছিলেম ‘আর কিছু নয়
 স্বপ্ন
আমার হবে।’

মাঝগগনে সপ্তঋষি
 স্তব্ধ
গভীর রাতে
জানলা হতে আমায় যেন
 ডাকল
ইশারাতে।
 মনে হল ‘শয়ন ফেলে
 দিইনা কেন আলো জ্বেলে’—
আলসভরে রইনু শুয়ে
 হল না দীপ
জ্বালা।



    
    

    
    
    

  

