

  
    বাংলাভাষাপরিচয় ভূমিকা২
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ভূমিকা২
    
    
    বাংলাভাষাপরিচয়

মিলেছে। সেই দূর কালের সঙ্গে আর আমাদের এই বর্তমান কালের বহু দেশের অজানা চিত্তের সঙ্গে আর বাংলাদেশের নবজাগ্রত চিত্তের মিলনের দৌত্য নিয়ে চলেছে এই অতিপুরাতন এবং সেই অতিআধুনিক ব্যাক্যস্রোত এই কথা ভেবে এর রহস্যে বিস্মিত হয়ে আছি। সেই বিস্ময়ের প্রকাশ আমার এই বইটিতে।
ভাষা জিনিসটা আমরা অত্যন্ত সহজে ব্যবহার করি কিন্তু তার নাড়ীনক্ষত্রের খবর রাখা একুটও সহজ নয়। যে নিয়মের ঐক্য ধরে পরিচয় সহজ হয় ভাষার ইতিহাসে একটা তার অবিচ্ছিন্ন সূত্রও থাকে আবার তার বদলও  চলে  পদে  পদে।  কেন  বদল  হয়  তার  ভালো  কৈফিয়ত  সব  সময়ে  পাওয়া  যায়  না।  সেসমস্ত  কঠিন সমস্যার বিচার নিয়ে এ বই লিখছি নে। ভাষার ক্ষেত্রে চলতে চলতে যাতে আমাকে খুশি করেছে ভাবিয়েছে আশ্চর্য করেছে তারই কৌতুকের ভাগ সকলকে দেব বলেই লেখবার ইচ্ছে হল। বিষয়টাকে যাঁরা ফলাও করে দেখছেন ও তলিয়ে বুঝেছেন এ লেখায় তাঁদের কাছে দুটোচারটে খুঁত বেরোবেই কিন্তু তা নিয়ে অত্যন্ত ব্যস্ত হবার দরকার নেই। ভাষাতত্ত্বে প্রবীণ সুনীতিকুমারের সঙ্গে আমার তফাত এই— তিনি যেন ভাষা সম্বন্ধে ভূগোলবিজ্ঞানী  আর  আমি  যেন  পায়েচলা  পথের  ভ্রমণকারী।  নানা  দেশের  শব্দমহলের  এমনকি  তার প্রেতলোকের  হাটহদ্দ  জানেন  তিনি  প্রমাণে  অনুমানে  মিলিয়ে  তার  খবর  দিতে  পারেন  সুসম্বন্ধ  প্রণালীতে। চলতে চলতে যা আমার চোখে পড়েছে এবং যে ভাবনা উঠেছে আমার মনে সেই খাপছাড়া দৃষ্টির অভিজ্ঞতা নিয়ে যখন যা মনে আসে আমি বকে যাব। তাতে করে মনে তোমরা সেই চলে বেড়াবার স্বাদটা পাবে। তারও দাম আছে। তোমাদের জন্যে বিশ্বপরিচয় বইখানা লিখেছিলুম এই ভাবেই। বিজ্ঞানের রাজ্যে স্থায়ী বাসিন্দাদের মতো সঞ্চয় জমা হয় নি ভাণ্ডারে রাস্তায় বাউলদের মতো খুশি হয়ে ফিরেছি খবরের ঝুলিটাতে দিনভিক্ষে যা জুটেছে তার সঙ্গে দিয়েছি আমার খুশির ভাষা মিলিয়ে। ছোটোখাটো অপরাধ যদি ঘটে থাকে সেই খুশির ভোগে অনেকটা  তার  খণ্ডন  হতে  পারে।  জ্ঞানের  দেশে  ভ্রমণের  শখ  ছিল  বলেই  বেঁচে  গেছি  বিশেষ  সাধনা  না থাকলেও। সেই শখটা তোমাদের মনে যদি জাগাতে পারি তা হলে আমার যতটুকু শক্তি সেই অনুসারে ফল পাওয়া গেল মনে করে আশ্বস্ত হব।
মানুষের মনোভাব ভাষাজগতের যে অদ্ভুত রহস্য আমার মনকে বিস্ময়ে অভিভূত করে তারই ব্যাখ্যা করে এই  বইটি  আরম্ভ  করেছি।  তার  পরে  এই  বইয়ে  যে  ভাষার  রূপ  আমি  দেখাতে  চেষ্টা  করেছি  তাকে  বলে বাংলার চলিত ভাষা। আমি তাকে বলি প্রাকৃত বাংলা। সংস্কৃতের যুগে যেমন ভিন্ন ভিন্ন প্রাকৃত প্রচলিত ছিল তেমনি প্রাকৃত বাংলারও নানা রূপ আছে বাংলার ভিন্ন ভিন্ন অংশে। এদেরই মধ্যে একটা বিশেষ প্রাকৃত চলেছে আধুনিক  বাংলাসাহিত্যে।  এই  প্রাকৃতেরই  স্বভাব  বিচার  করেছি  এই  বইয়ে।  লেখকের  পক্ষে  একটা  মুশকিল আছে।  চলতি  বাংলা  চলতি  বলেই  সম্পূর্ণ  নির্দিষ্ট  নিয়মে  বাঁধা  নয়।  হয়তো  উচ্চারণে  এবং  বাক্যব্যবহারে একজনের সঙ্গে আরএকজনের সকল বিষয়ে মিল এখনও পাকা হতে পারে নি। কিন্তু যে ভাষা সাহিত্যে আশ্রয় নিয়েছে তাকে নিয়ে এলোমেলো ব্যবহারে ক্ষতি হবার আশঙ্কা আছে। এখন থেকে বিক্ষিপ্ত পথগুলিকে একটি পথে  মিলিয়ে  নেবার  কাজ  শুরু  করা  চাই।  এই  গ্রন্থে  রইল  তার  প্রথম  চেষ্টা।  ক্রমে  ক্রমে  নানা  লোকের অধ্যবসায়ে  এই  ভাষার  দ্বিধাগ্রস্ত  প্রথাগুলি  বিধিবদ্ধ  হতে  পারবে।  এই  গ্রন্থে  সমর্থিত  কোনো  উচ্চারণ  বা ভাষারীতি কারও কারও অভ্যস্ত নয়। সুতরাং ব্যবহারে পরস্পরের পার্থক্য আছে। সেই অবস্থায় রাশীকরণের প্রণালীতে অর্থাৎ অধিকাংশ লোকের সাংখ্যিক তুলনায় তার বিচার স্থির হতে পারবে।
শান্তিনিকেতন 
৭ কার্তিক ১৩৪৫
রবীন্দ্রনাথ ঠাকুর


    
    

    
    
    

  

