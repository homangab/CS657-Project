

  
    নবজাতক  এপারেওপারে ২
                
    
    








  
  

        

      রবীন্দ্র রচনাবলী (:)
    
 
    
    নবজাতক  এপারেওপারে ২
    
    
    নবজাতক 

শিশু কাঁদে মেঝে মাথা হানি  
 সাথে চলে গৃহিণীর অসহিষ্ণু তীব্র ধমকানি । 

তাসপিটোনির শব্দ  নিয়ে জিত হার 

থেকে থেকে বিষম চিৎকার । 
যেদিন ট্যাক্সিতে চ ' ড়ে জামাই উদয় হয় আসি 

মেয়েতে মেয়েতে হাসাহাসি  

টেপাটেপি  কানাকানি  
অঙ্গরাগে লাজুকেরে সাজিয়ে দেবার টানাটানি । 

দেউরিতে ছাতে বারান্দায় 
নানাবিধ আনাগোনা ক্ষণে ক্ষণে ছায়া ফেলে যায় । 
 
 হেথা দ্বার বন্ধ হয়
হোথা দ্বার খোলে  
দড়িতে গামছা ধুতি ফর্‌ফর্‌ শব্দ করি ঝোলে । 

অনির্দিষ্ট ধ্বনি চারি পাশে 

দিনে রাত্রে কাজের আভাসে । 
 উঠোনে
অনবধানেখুলেরাখা কলে 

জল বহে যায় কলকলে  
 সিঁড়িতে আসিতে যেতে 

রাত্রিদিন পথ স্যাঁৎসেঁতে । 
 বেলা হলে
ওঠে ঝন্‌ঝনি 

বাসনমাজার ধ্বনি । 
 বেড়ি হাতা
খুন্তি রান্নাঘরে 
ঘরকরনার সুরে ঝংকার জাগায় পরস্পরে । 
 কড়ায় সরষের তেল
চিড়্‌বিড়্‌ ফোটে  
তারি মধ্যে কইমাছ অকস্মাৎ ছ্যাঁক্‌ করে ওঠে । 
বন্দেমাতরম্‌পেড়ে শাড়ি নিয়ে তাঁতিবউ ডাকে 

বউমাকে । 
 খেলার ট্রাইসিকেলে 
ছড়্‌‌ছড়্‌ খড়্‌‌খড়্‌  আঙিনায় ঘোরে কার ছেলে । 
যাদের উদয় অস্ত আপিসের দিক্‌চক্রবালে 
 তাদের গৃহিণীদের সকালে
বিকালে 
দিন পরে দিন যায় 


    
    

    
    
    

  

