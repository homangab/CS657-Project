

  
    শেষ সপ্তক   তেতাল্লিশ১
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   তেতাল্লিশ১
    
    
    তেতাল্লিশ
শ্রীমান অমিয়চন্দ্র চক্রবতী কল্যাণীয়েষু


পঁচিশে বৈশাখ চলেছে 

জন্মদিনের ধারাকে বহন করে 

মৃত্যুদিনের দিকে । 

সেই চলতি আসনের উপর বসে 

কোন্‌ কারিগর গাঁথছে 

ছোটো ছোটো জন্মমৃত্যুর সীমানায় 

নানা রবীন্দ্রনাথের একখানা মালা । 

রথে চলে চলেছে কাল  

পদাতিক পথিক চলতে চলতে 

পাত্র তুলে ধরে  

পায় কিছু পানীয়  


পান সারা হলে 

পিছিয়ে পড়ে অন্ধকারে  

চাকার তলায় 

ভাঙা পাত্র ধুলায় যায় গুঁড়িয়ে । 

তার পিছনে পিছনে 

 নতুন পাত্র নিয়ে যে আসে ছুটে  

পায় নতুন রস  

একই তার নাম  

কিন্তু সে বুঝি আর  একজন । 
 
 

একদিন ছিলেম বালক । 

 কয়েকটি জন্মদিনের ছাঁদের মধ্যে 

সেই যে  লোকটার মূর্তি হয়েছিল গড়া 

তোমরা তাকে কেউ জান না । 

সে সত্য ছিল যাদের জানার মধ্যে 


কেউ নেই তারা । 


    
    

    
    
    

  

