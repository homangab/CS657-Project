

  
    কাহিনী  পতিতা ২৭
                
    
    








  
  

        

      রবীন্দ্র রচনাবলী (:)
    
 
    
    কাহিনী  পতিতা ২৭
    
    
    কাহিনী


কহিনু তাপসে  " পুণ্যচরিত  

পাতকিনীদের করিয়ো ক্ষমা । 

আমারে ক্ষমিয়ো  আমারে ক্ষমিয়ো  

আমারে ক্ষমিয়ো করুণানিধি " 

হরিণীর মতো ছুটে চলে এনু 

শরমের শর মর্মে বিঁধি । 

কাঁদিয়া কহিনু কাতরকণ্ঠে — 

" আমারে ক্ষমিয়ো পুণ্যরাশি " 

চপলভঙ্গে লুটায়ে রঙ্গে 

পিশাচীরা পিছে উঠিল হাসি । 


ফেলি দিল ফুল মাথায় আমার 

তপোবনতরু করুণা মানি  

দূর হতে কানে বাজিতে লাগিল 

বাঁশির মতন মধুর বাণী — 

“ আনন্দময়ী মুরতি তোমার  

কোন্‌ দেব তুমি আনিলে দিবা 

অমৃতসরস তোমার পরশ  

তোমার নয়নে দিব্য বিভা । ” 

দেবতারে তুমি দেখেছ  তোমার 

সরল নয়ন করে নি ভুল । 

দাও মোর মাথে  নিয়ে যাই সাথে 

তোমার হাতের পূজার ফুল । 

তোমার পূজার গন্ধ আমার 

মনোমন্দির ভরিয়া রবে — 

সেথায় দুয়ার রুধিনু এবার  

যতদিন বেঁচে রহিব ভবে । 


মন্ত্রী  আবার সেই বাঁকা হাসি ? 

নাহয় দেবতা আমাতে নাই — 

মাটি দিয়ে তবু গড়ে তো প্রতিমা  

সাধকেরা পূজা করে তো তাই । 

একদিন তার পূজা হয়ে গেলে 

চিরদিন তার বিসর্জন  




    
    

    
    
    

  

