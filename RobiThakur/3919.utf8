

  
    যোগাযোগ-চতুর্থ অঙ্ক-প্রথম দৃশ্য, ৫৬
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ-চতুর্থ অঙ্ক-প্রথম দৃশ্য, ৫৬
    
    
    যোগাযোগ

দুই হাত দিয়ে বিপ্রদাসের আলুথালু চুল 
একটু পরিপাটি করতে করতে 
&; 
কুমুদিনী । দাদা , তোমার এ কী চেহারা হয়েছে ? 
বিপ্রদাস । আমার চেহারা ভালো হবার মতো ইদানীং তো কোনো ঘটনা ঘটে নি — কিন্তু তোর এ কী রকম শ্রী! ফেকাশে হয়ে গেছিস যে! 
&; 
ক্ষেমাপিসির প্রবেশ 
&; 
কুমুদিনী । ( প্রণাম করিল ) পিসি , দাদার চেহারা বড়ো খারাপ হয়ে গেছে । 
পিসি । সাধে হয়েছে । তোমার হাতের সেবা না পেলে ওর দেহ যে কিছুতেই ভালো হতে চায় না । কতদিনের অভ্যেস । 
বিপ্রদাস । পিসি , কুমুকে খেতে বলবে না ? 
পিসি । খাবে না তো কী ? সেও কি বলতে হবে ? ওদের পাল্কির বেহারা দরোয়ান সবাইকে বসিয়ে এসেছি , তাদের খাইয়ে দিয়ে আসি গে । তোমরা দুজনে এখন গল্প করো , আমি চললুম । 
&; 
বিপ্রদাস ক্ষেমাপিসিকে ইশারা করে কাছে ডেকে 
কানে কানে কিছু বলে দিলে 
&; 
বিপ্রদাস । আজ তোকে কখন যেতে হবে ? 
কুমুদিনী । আজ যেতে হবে না । 
&; 
বিস্মিত হয়ে 
&; 
বিপ্রদাস । এতে তোর শ্বশুরবাড়িতে কোনো আপত্তি নেই ? 
কুমুদিনী । না , আমার স্বামীর সম্মতি আছে । 
&; 


বিপ্রদাস চুপ করে রইল । খানিকক্ষণ পরে 
&; 
&; 
বিপ্রদাস । তোকে কি তবে কাল যেতে হবে ? 
কুমুদিনী । না , এখন আমি কিছুদিন তোমার কাছে থাকব । 
&; 


    
    

    
    
    

  

