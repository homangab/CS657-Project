

  
    শ্যামলী   সম্ভাষণ ৩
                
    
    








  
  

        

      রবীন্দ্র রচনাবলী (:)
    
 
    
    শ্যামলী   সম্ভাষণ ৩
    
    
    শ্যামলী

এবার সে ফুটেছে অকালে  

সবুর সয় নি শীত ফুরোবার । 


এনেছি তার একটি গুচ্ছ  

তারও একটি সই থাকবে আমার নিবেদনে । 
 

আজ গোধূলিলগ্নে তুমি ক্লাসিক যুগের চারুপ্রভা  

আমি ক্লাসিকযুগের অজিতকুমার । 

দুটি কথা আজ বলব আমি  


সাজানো কথা— 

হাসতে হয় হেসো । 

সে কথা মনে মনে গড়ে তুলেছি 

যেমন করে তুমি জড়িয়ে তুলেছ তোমার খোঁপা । 

বলব  “ প্রিয়ে  এই পরদেশী ফুলের মঞ্জরী 


আকাশে চেয়ে খুঁজছিল বসন্তের রাত্রি  

এনেছি আমি তাকে দয়া করে 

তোমার ওই কালো চুলে । ” 

    
    

    
    
    

  

