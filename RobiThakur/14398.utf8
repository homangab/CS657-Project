

  
    শেষ সপ্তক   তিন
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   তিন
    
    
    তিন

ফুরিয়ে গেল পৌষের দিন  
 কৌতূহলী ভোরের আলো 

কুয়াশার আবরণ দিলে সরিয়ে । 
হঠাৎ দেখি শিশিরেভেজা বাতাবি গাছে 

ধরেছে কচি পাতা  

সে যেন আপনি বিস্মিত । 
একদিন তমসার কূলে বাল্মীকি 

আপনার প্রথম নিশ্বসিত ছন্দে 

চকিত হয়েছিলেন নিজে  

তেমনি দেখলেম ওকে । 
অনেকদিনকার নিঃশব্দ অবহেলা থেকে 

অরুণআলোতে অকুণ্ঠিত বাণী এনেছে 

এই কয়টি কিশলয়  

সে যেন সেই একটুখানি কথা 

যা তুমিই বলতে পারতে  

কিন্তু না ব ' লে গিয়েছ চলে । 
 

সেদিন বসন্ত ছিল অনতিদূরে  

তোমার আমার মাঝখানে ছিল 

আধচেনার যবনিকা  

কেঁপে উঠল সেটা মাঝে মাঝে  
মাঝে মাঝে তার একটা কোণ গেল উড়ে  

দুরন্ত হয়ে উঠল দক্ষিণ বাতাস  

 তবু সরাতে পারেনি অন্তরাল । 

উচ্ছৃঙ্খল অবকাশ ঘটল না  

ঘণ্টা গেল বেজে  
সায়াহ্নে তুমি চলে গেলে অব্যক্তের অনালোকে । 


    
    

    
    
    

  

