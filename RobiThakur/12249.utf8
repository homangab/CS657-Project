

  
    পূরবী গানের সাজি ২
                
    
    








  
  

        

      রবীন্দ্র রচনাবলী (:)
    
 
    
    পূরবী গানের সাজি ২
    
    
    পূরবী

 কখন চোখে ঢালিলে সুধা

ক্ষণিক তব দরশে—
বাসনা জাগে নিভৃতে চিতে
সেসব দান ফিরায়ে দিতে
আমার দিনশেষের গীতে—

সফল তারে করোসে।
গানের সাজি খোলো গো আজি

করুণ করপরশে।

রসে বিলীন সেসব দিন
 ভরেছে আজি বরণডালা

চরম তব বরণে
সুরের ডোরে গাঁথনি করে
 রচিয়া মম বিরহমালা

রাখিয়া যাব চরণে।
একদা তব মনে না রবে
স্বপনে এরা মিলাবে কবে
তাহারি আগে মরুক তবে

অমৃতময় মরণে
ফাগুনে তোরে বরণ করে

সকল শেষ বরণে।



    
    

    
    
    

  

