

  
    চিরকুমার-সভা - পঞ্চম অঙ্ক - দ্বিতীয় দৃশ্য, ৯২
                
    
    








  
  

        

      রবীন্দ্র রচনাবলী (://.-..)
    
 -->
    
    চিরকুমার-সভা - পঞ্চম অঙ্ক - দ্বিতীয় দৃশ্য, ৯২
    
    
    চিরকুমার-সভা

রসিক । অন্তত এই বুড়োর দিকটা রক্ষা হয়েছে — দুটো অর্বাচীনের সঙ্গে মিশে আমাকে রাত্রে রাস্তায় দাঁড়িয়ে শ্লোক আওড়াতে হবে না । 
শৈলবালা । মুখুজ্জেমশায় , তুমি না হলে রসিকদাদাকে কেউ শাসন করতে পারে না — উনি আমাদের কথা মানেন না । 
অক্ষয় । যে বয়সে তোমাদের কথা বেদবাক্য বলে মানতেন সে বয়স পেরিয়েছে কিনা । তাই লোকটা বিদ্রোহ করতে সাহস করছে । আচ্ছা , আমি ঠিক করে দিচ্ছি । চলো তো রসিকদা , আমার বাইরের ঘরটাতে বসে তামাক নিয়ে পড়া যাক । 


দ্বিতীয় দৃশ্য
বিপিনের বাসা
বিপিন ও গুরুদাস
তানপুরা হস্তে বিপিন অত্যন্ত বেসুরো গলায় সা রে গা মা সাধিতেছেন

বিপিন । ভাই গুরুদাস , তুমি তো ওস্তাদ মানুষ , আমার এই উপকারটি তোমার করে দিতেই হবে । এই খাতার সব গানগুলিই তোমাকে সুর বসিয়ে দিতে হবে । যেটা গাইলে ওটা খাসা হয়েছে । যদি কষ্ট নাহয় তো আর একবার — আগে ঐ গানের কথা দেখেই মজে গিয়েছিলুম , এখন দেখি কথাটি মানস-সরোবরের পদ্ম , আর তার উপরে গানটি বসেছে যেন বীণাপাণি স্বয়ং । ভাই আর - একবার — 
গুরুদাস । — 
গান 
তোমায় চেয়ে আছি বসে পথের ধারে সুন্দর হে । 
জমল ধুলা প্রাণের বীণার তারে তারে সুন্দর হে । 
নাই যে কুসুম , মালা গাঁথব কিসে ।&;&;&;&; কান্নারই গান বীণায় এনেছি সে , 
দূর হতে তাই শুনতে পাবে অন্ধকারে সুন্দর হে । 
দিনের পরে দিন কেটে যায় সুন্দর হে । 
মরে হৃদয় কোন্‌ পিপাসায় সুন্দর হে । 
শূন্য ঘাটে আমি কী যে করি ,&;&;&;&; রঙিন পালে কবে আসবে তরী — 
পাড়ি দেব কবে সুধারসের পারাবারে সুন্দর হে । 
&; 
ভৃত্যের প্রবেশ 
&; 
ভৃত্য । একটি বাবু এসেছেন । 
বিপিন । বাবু ? কিরকম বাবু রে । 
ভৃত্য । বুড়ো লোকটি । 

    
    

    
    
    

  

