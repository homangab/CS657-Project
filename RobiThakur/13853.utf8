

  
    জন্মদিনে - ১২,১
                
    
    








  
  

        

      রবীন্দ্র রচনাবলী (://.-..)
    
 -->
    
    জন্মদিনে - ১২,১
    
    
    ১২

করিয়াছি বাণীর সাধনা 
দীর্ঘকাল ধরি , 
আজ তারে ক্ষণে ক্ষণে উপহাস পরিহাস করি । 
বহু ব্যবহার আর দীর্ঘ পরিচয় 
তেজ তার করিতেছে ক্ষয় । 
নিজেরে করিয়া অবহেলা 
নিজেরে নিয়ে সে করে খেলা । 
তবু জানি , অজানার পরিচয় আছিল নিহিত 
বাক্যে তার বাক্যের অতীত । 
সেই অজানার দূত আজি মোরে নিয়ে যায় দূরে , 
অকূল সিন্ধুরে 
নিবেদন করিতে প্রণাম , 
মন তাই বলিতেছে , আমি চলিলাম । 
&; 
সেই সিন্ধু-মাঝে সূর্য দিনযাত্রা করি দেয় সারা , 
সেথা হতে সন্ধ্যাতারা 
রাত্রিরে দেখায়ে আনে পথ 
যেথা তার রথ 
চলেছে সন্ধান করিবারে 
নূতন প্রভাত-আলো তমিস্রার পারে । 
আজ সব কথা , 
মনে হয় , শুধু মুখরতা । 
তারা এসে থামিয়াছে 
পুরাতন সে মন্ত্রের কাছে 
ধ্বনিতেছে যাহা সেই নৈঃশব্দ্যচূড়ায় 
সকল সংশয় তর্ক যে মৌনের গভীরে ফুরায় । 
লোকখ্যাতি যাহার বাতাসে 
ক্ষীণ হয়ে তুচ্ছ হয়ে আসে । 
দিনশেষে কর্মশালা ভাষা রচনার 
নিরুদ্ধ করিয়া দিক দ্বার । 
পড়ে থাক্‌ পিছে 


    
    

    
    
    

  

