

  
    যোগাযোগতৃতীয় অঙ্কদ্বিতীয় দৃশ্য ৩৭
                
    
    








  
  

        

      রবীন্দ্র রচনাবলী (:)
    
 
    
    যোগাযোগতৃতীয় অঙ্কদ্বিতীয় দৃশ্য ৩৭
    
    
    যোগাযোগ

নবীন । আজ্ঞে । 
মধুসূদন । ডেস্কের চিঠির কথা বড়োবউকে কে বললে ? 
নবীন । আমিই বলেছি । 
মধুসূদন । হঠাৎ তোমার এত সাহস বেড়ে উঠল কোথা থেকে ? 
নবীন । বউরানী আমায় জিজ্ঞাসা করেছিলেন  তাই বলেছিলুম । 
মধুসূদন । আমাকে জিজ্ঞাসা করতে সবুর সয় নি ? 
নবীন । তিনি ব্যস্ত হয়ে পড়েছিলেন  তাই । 


মধুসূদন । তাই আমার হুকুম উড়িয়ে দিতে হবে ? 
নবীন । উনি তো এ বাড়ির কর্ত্রী  কেমন করে জানব তাঁর হুকুম এখানে চলবে না ? তিনি যা বলবেন আমি তা অমান্য করব এত বড়ো আস্পর্ধা আমার নেই । এই আমি তোমার কাছে বলছি  তিনি তো শুধু আমার মনিব নন  তিনি আমার গুরুজন  তাঁকে যে মানব সে নিমক খেয়ে নয়  সে আমার ভক্তি থেকে । 
মধুসূদন । নবীন  তোমাকে এতটুকু বেলা থেকে দেখে আসছি । এসব বুদ্ধি তোমার নিজের নয় । জানি তোমার বুদ্ধি কে জোগায় । যাই হোক  আজ আর সময় নেই  কাল সকালের ট্রেনেই তোমাদের দেশে যেতে হবে । 
নবীন । যে আজ্ঞা । বেশ  তাই যাব । 
প্রস্থানোদ্যম 
 
মধুসূদন । শোনো । তোমার মাইনে চুকিয়ে নিয়ে যাও । এখন থেকে তোমাদের খরচপত্র জোগাতে পারব না । 
নবীন । তা জানি । দেশে আমার অংশে যে জমি আছে তাই আমি চাষ করে খাব । 
মধুসূদন । হাঁ  ওই চাষাগিরিই তোমার কপালে আছে । 
[ প্রস্থান 
 
 
মোতির মার প্রবেশ 
 
নবীন । দেখো মেজোবউ  এ সংসারে অনেক লাঞ্ছনা পেয়েছি  এ বাড়ির অন্নজলে অনেক বার আমার অরুচি হয়েছে । কিন্তু এইবার আমার অসহ্য হচ্ছে যে  এমন বউ ঘরে পেয়ে কী করে তাকে নিতে হয়  রাখতে হয়  দাদা তো বুঝলে না । সমস্ত নষ্ট করে দিলে । ভালো জিনিসের ভাঙা টুকরো দিয়েই অলক্ষ্মী বাসা বাঁধে । 
মোতির মা । সে কথা তোমার দাদার বুঝতে বাকি থাকবে না । কিন্তু তখন ভাঙা আর জোড়া লাগবে না । 
নবীন । লক্ষ্মণ দেওর হবার ভাগ্য আমার সইল না এইটাই মনে লাগছে । যা হোক  তুমি জিনিসপত্র গুছিয়ে ফেলো  এ বাড়িতে যখন সময় আসে তখন তার আর তর সয় না । 
মোতির মা । হুকুম হয়েছে তবে  এবার বিদায় নিতে হবে ? 
নবীন । হাঁ  আমাদের আর সহ্য করতে পারছেন না । ভেবেছেন তাঁর অংশে অন্যায় ভাগ বসাচ্ছি আমরা । 
মোতির মা । তাঁর ন্যায্য অংশ যে কী  কেমন করে তা পেতে হয়  তাই কি তোমার দাদা জানেন ? অথচ লোভটুকু আছে ষোলো আনা । কিন্তু পাচ্ছেন না বলে


    
    

    
    
    

  

