

  
    নৈবেদ্য  ৯৪
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৯৪
    
    
    ৯৪

হে ভারত  নৃপতিরে শিখায়েছ তুমি 
ত্যজিতে মুকুট দণ্ড সিংহাসনভূমি  
ধরিতে দরিদ্রবেশ  শিখায়েছ বীরে 
ধর্মযুদ্ধে পদে পদে ক্ষমিতে অরিরে  
ভুলি জয়পরাজয় শর সংহরিতে । 
কর্মীরে শিখালে তুমি যোগযুক্ত চিতে 
সর্বফলস্পৃহা ব্রহ্মে দিতে উপহার । 
গৃহীরে শিখালে গৃহ করিতে বিস্তার 
প্রতিবেশী আত্মবন্ধু অতিথি অনাথে । 
 
ভোগেরে বেঁধেছ তুমি সংযমের সাথে  
নির্মল বৈরাগ্যে দৈন্য করেছ উজ্জ্বল  
সম্পদের পুণ্যকর্মে করেছ মঙ্গল  
শিখায়েছ স্বার্থ ত্যজি সর্ব দুঃখে সুখে 
সংসার রাখিতে নিত্য ব্রহ্মের সম্মুখে । 


    
    

    
    
    

  

