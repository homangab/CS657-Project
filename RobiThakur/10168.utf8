

  
    পরিশিষ্ট,৩১
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশিষ্ট,৩১
    
    
    পরিশিষ্ট

কোনো ধাতু যাতে মূর্তি-গড়ার কাজ চলে। গদাধরের মূর্তিও হতে পারে, তিলোত্তমারও হয়। অর্থাৎ রূপরসাত্মক গদ্য, অর্থভারবহ গদ্য নয়। তৈজস পত্র।
সংজ্ঞা পরে হবে, আপাতত প্রশ্ন এই – ওতে চেহারা গড়ে উঠেছে কিনা। যদি উঠে থাকে তাহলেই হল।


৩

গানের  আলাপের  সঙ্গে  ‘পুনশ্চ’  কাব্যগ্রন্থের  গদ্যিকারীতির  যে  তুলনা  করেছ  সেটা  মন্দ  হয়  নি।  কেননা আলাপের মধ্যে তালটা বাঁধনছাড়া হয়েও আত্মবিস্মৃত হয় না। অর্থাৎ, বাইরে থাকে না মৃদঙ্গের বোল, কিন্তু নিজের অঙ্গের মধ্যেই থাকে চলবার একটা ওজন।
কিন্তু সংগীতের সঙ্গে কাব্যের একটা জায়গায় মিল নেই। সংগীতের সমস্তটাই অনির্বচনীয়। কাব্যে বচনীয়তা আছে সে কথা বলা বাহুল্য। অনির্বচনীয়তা সেইটেকেই বেষ্টন করে হিল্লোলিত হতে থাকে, পৃথিবীর চারদিকে বায়ুমণ্ডলের মতো। এপর্যন্ত বচনের সঙ্গে অনির্বচনের, বিষয়ের সঙ্গে রসের গাঁঠ বেঁধে দিয়েছে ছন্দ। পরস্পরকে বলিয়ে নিয়েছে, যদেতদ্‌ হৃদয়ং মম তদস্তু হৃদয়ং তব। বাক্‌ এবং অবাক্‌ বাঁধা পড়েছে ছন্দের মাল্যবন্ধনে। এই বাক্‌ এবং অবাক্‌-এর একান্ত মিলনেই কাব্য। বিবাহিত জীবনে যেমন কাব্যেও তেমনি, মাঝে মাঝে বিরোধ বাধে, উভয়ের মাঝখানে ফাঁক পড়ে যায়, ছন্দও তখন জোড় মেলাতে পারে না। সেটাকেই বলি আক্ষেপের বিষয়, বাসরঘরে এক শয্যায় দুই পক্ষ দুই দিকে মুখ ফিরিয়ে থাকার মতোই সেটা শোচনীয়। তার চেয়ে আরো শোচনীয়,  যখন  ‘এক  কন্যে  না  খেয়ে  বাপের  বাড়ি  যান’।  যথাপরিমিত  খাদ্যবস্তুর  প্রয়োজন  আছে,  এ  কথা অজীর্ণ  রোগীকেও  স্বীকার  করতে  হয়।  কোনো  কোনো  কাব্যে  বাগ্‌দেবী  স্থূলখাদ্যাভাবে  ছায়ার  মতো  হয়ে পড়েন।  সেটাকে  আধ্যাত্মিকতার  লক্ষণ  বলে  উল্লাস  না  করে  আধিভৌতিকতার  অভাব  বলে  বিমর্ষ  হওয়াই উচিত।
 ‘পুনশ্চ’ কাব্যগ্রন্থে আধিভৌতিককে সমাদর করে ভোজে বসানো হয়েছে। যেন জামাইষষ্ঠী। এ মানুষটা পুরুষ। একে  সোনার  ঘড়ির  চেন  পরালেও  অলংকৃত  হয়  না।  তা  হোক,  পাশেই  আছেন  কাঁকনপরা  অর্ধাবগুণ্ঠিতা মাধুরী, তিনি তাঁর শিল্পসমৃদ্ধ ব্যজনিকার আন্দোলনে এই ভোজের মধ্যে অমরাবতীর মৃদুমন্দ হাওয়ার আভাস এনে দিচ্ছেন। নিজের রচনা নিয়ে অহংকার করছি মনে করে আমাকে হঠাৎ সদুপদেশ দিতে বোসো না। আমি যে কীর্তিটা  করেছি  তার  মূল্য  নিয়ে  কথা  হচ্ছে  না,  তার  যেটি  আদর্শ,  এই  চিঠিতে  তারই  আলোচনা  চলছে। বক্ষ্যমাণ কাব্যে গদ্যটি মাংসপেশল পুরুষ বলেই কিছু প্রাধান্য যদি নিয়ে থাকে তবু তার কলাবতী বধূ দরজার আধখোলা অবকাশ দিয়ে উঁকি মারছে, তার সেই ছায়াবৃত কটাক্ষ-সহযোগে সমস্ত দৃশ্যটি রসিকদের উপভোগ্য হবে বলেই ভরসা করেছিলুম। এর মধ্যে ছন্দ নেই বললে অত্যুক্তি হবে, ছন্দ আছে বললেও সেটাকে বলব স্পর্ধা। তবে কী বললে ঠিক হবে ব্যাখ্যা করি। ব্যাখ্যা করব কাব্যরস দিয়েই।
বিবাহসভায় চন্দনচর্চিত বর-কনে টোপর মাথায় আল্‌পনা-আঁকা পিঁড়ির উপর বসেছে। পুরুত পড়ে চলেছে মন্ত্র, ওদিকে আকাশ থেকে আসছে সাহানা-রাগিণীতে সানাইয়ের সংগীত। এমন অবস্থায় উভয়ের যে বিবাহ চলেছে সেটা নিঃসন্দিগ্ধ, সুস্পষ্ট।  নিশ্চিত-ছন্দওয়ালা  কাব্যে  সেই  সানাই-বাজনা  সেই  মন্ত্রপড়া  লেগেই  আছে।  তার  সঙ্গে  আছে  লাল  চেলি, বেনারসির  জোড়,  ফুলের  মালা,  ঝাড়লণ্ঠনের  রোশনাই।  সাধারণত  যাকে  কাব্য  বলি  সেটা  হচ্ছে  বচন-অনির্বচনের সদ্যমিলনের পরিভূষিত উৎসব।  অনুষ্ঠানে যা যা দরকার সযত্নে তা সংগ্রহ করা হয়েছে। কিন্তু, তার পরে? অনুষ্ঠান তো বারোমাস চলবে না। তাই বলেই তো নীরবিত সাহানা-সংগীতের সঙ্গে সঙ্গেই বরবধূর মহাশূন্যে অন্তর্ধান কেউ প্রত্যাশা করে না। বিবাহ-অনুষ্ঠানটা সমাপ্ত হল,  কিন্তু বিবাহটা তো রইল,


    
    

    
    
    

  

