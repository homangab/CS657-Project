

  
    নারীচরিত্রবর্জিত সংক্ষিপ্ত বিসর্জন  চতুর্থ দৃশ্য ১৭
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন  চতুর্থ দৃশ্য ১৭
    
    
    বিসর্জন 
চতুর্থ দৃশ্য


  
    
      মন্দির । বাহিরে ঝড় 
       
      রঘুপতি 
       
      পুজোপকরণ লইয়া 
    
  

 
রঘুপতি । এতদিনে আজ বুঝি জাগিয়াছ দেবী 

  
    ওই রোষহুহুংকার অভিশাপ হাঁকি 
    নগরের 'পর দিয়ে ধেয়ে চলিয়াছ । 
    তিমিররূপিণী — ওই বুঝি তোর 
    প্রলয়সঙ্গিনীগণ দারুণ ক্ষুধায় 
    প্রাণপণে নাড়া দেয় বিশ্বমহাতরু 
    আজ মিটাইব তোর দীর্ঘ উপবাস । 
    ভক্তেরে সংশয়ে ফেলি এতদিন ছিলি 
    কোথা দেবী ? তোর খড়্গ তুই না তুলিলে 
    আমরা কি পারি ? আজ কী আনন্দ তোর 
    চণ্ডীমূর্তি দেখে সাহসে ভরেছে চিত্ত  
    সংশয় গিয়েছে  হতমান নতশির 
    উঠেছে নূতন তেজে । ওই পদধ্বনি 
    শুনা যায়  ওই আসে তোর পূজা 
    জয় মহাদেবী  
    জয়সিংহ যদি নাই আসে কভু নহে । 
    সত্যভঙ্গ কভু নাহি হবে তার — জয় 
    মহাকালী  সিদ্ধিদাত্রী  জয় ভয়ংকরী — 
    যদি বাধা পায় — যদি ধরা পড়ে শেষে — 
    যদি প্রাণ যায় তার প্রহরীর হাতে — 
    জয় মা অভয়া  জয় ভক্তের সহায় 
    জয় মা জাগ্রত দেবী  জয় সর্বজয়া 
    ভক্তবৎ সলার যেন দুর্নাম না রটে 
    এ সংসারে  শত্রুপক্ষ নাহি হাসে যেন 
    নিঃশঙ্ক কৌতুকে । মাতৃঅহংকার যদি 
    চূর্ণ হয় সন্তানের  মা বলিয়া তবে 
  
    

    
    

    
    
    

  

