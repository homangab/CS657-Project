

  
    জীবনস্মৃতি জাহাজের খোল ১
                
    
    








  
  

        

      রবীন্দ্র রচনাবলী (:)
    
 
    
    জীবনস্মৃতি জাহাজের খোল ১
    
    
    জাহাজের খোল

কাগজে১  কী  একটা  বিজ্ঞাপন  দেখিয়া  একদিন  মধ্যাহ্নে  জ্যোতিদাদা  নিলামে  গিয়া  ফিরিয়া  আসিয়া  খবর দিলেন যে তিনি সাত হাজার টাকা দিয়া একটা জাহাজের খোল কিনিয়াছেন। এখন ইহার উপরে এঞ্জিন জুড়িয়া কামরা তৈরি করিয়া একটা পুরা জাহাজ নির্মাণ করিতে হইবে।২
দেশের লোকেরা কলম চালায় রসনা চালায় কিন্তু জাহাজ চালায় না বোধ করি এই ক্ষোভ তাঁহার মনে ছিল। দেশে দেশালাইকাঠি জ্বালাইবার জন্য তিনি একদিন চেষ্টা করিয়াছিলেন দেশালাইকাঠি অনেক ঘর্ষণেও জ্বলে নাই দেশে তাঁতের কল চালাইবার জন্যও তাঁহার উৎসাহ ছিল কিন্তু সেই তাঁতের কল একটিমাত্র গামছা প্রসব করিয়া তাহার পর হইতে স্তব্ধ হইয়া আছে।৩ তাহার পরে স্বদেশী চেষ্টায় জাহাজ চালাইবার জন্য তিনি হঠাৎ একটা শূন্য খোল কিনিলেন সেখোল একদা ভরতি হইয়া উঠিল শুধু কেবল এঞ্জিনে এবং কামরায় নহে— ঋণে এবং সর্বনাশে। কিন্তু তবু এ কথা মনে রাখিতে হইবে এইসকল চেষ্টার ক্ষতি যাহা সে একলা তিনিই স্বীকার  করিয়াছেন  আর  ইহার  লাভ  যাহা  তাহা  নিশ্চয়ই  এখনো  তাঁহার  দেশের  খাতায়  জমা হইয়া  আছে। পৃথিবীতে  এইরূপ  বেহিসাবি  অব্যবসায়ী  লোকেরাই  দেশের  কর্মক্ষেত্রের  উপর  দিয়া  বারংবার  নিষ্ফল অধ্যবসায়ের বন্যা বহাইয়া দিতে থাকেন সেবন্যা হঠাৎ আসে এবং হঠাৎ চলিয়া যায় কিন্তু তাহা স্তরে স্তরে যেপলি রাখিয়া চলে তাহাতেই দেশের মাটিকে প্রাণপূর্ণ করিয়া তোলে— তাহার পর ফসলের দিন যখন আসে তখন তাঁহাদের কথা কাহারও মনে থাকে না বটে কিন্তু সমস্ত জীবন যাঁহারা ক্ষতিবহন করিয়াই আসিয়াছেন মৃত্যুর পরবর্তী এই ক্ষতিটুকুও তাঁহারা অনায়াসে স্বীকার করিতে পারিবেন।
এক  দিকে  বিলাতি  কোম্পানি৪  আরএক  দিকে  তিনি  একলা—  এই  দুই  পক্ষে  বাণিজ্যনৌযুদ্ধ  ক্রমশই কিরূপ  প্রচণ্ড  হইয়া  উঠিল  তাহা  খুলনাবরিশালের  লোকেরা  এখনো  বোধ  করি  স্মরণ  করিতে  পারিবেন। প্রতিযোগিতার তাড়নায় জাহাজের পর জাহাজ৫  তৈরি হইল ক্ষতির পর ক্ষতি বাড়িতে লাগিল এবং আয়ের অঙ্ক ক্রমশই ক্ষীণ হইতে হইতে টিকিটের মূল্যের উপসর্গটা সম্পূর্ণ বিলুপ্ত হইয়া গেল— বরিশালখুলনার স্টিমার লাইনে সত্যযুগ আবির্ভাবের উপক্রম হইল। যাত্রীরা যে কেবল বিনাভাড়ায় যাতায়াত শুরু করিল তাহা নহে তাহারা বিনামূল্যে মিষ্টান্ন খাইতে আরম্ভ করিল। ইহার উপরে বরিশালের ভলন্টিয়ারের দল স্বদেশী কীর্তন গাহিয়া  কোমর  বাঁধিয়া  যাত্রীসংগ্রহে  লাগিয়া  গেল৬  সুতরাং  জাহাজে  যাত্রীর  অভাব  হইল  না  কিন্তু  আর সকলপ্রকার অভাবই বাড়িল বৈ কমিল না। অঙ্কশাস্ত্রের স্বদেশহিতৈষিতার উৎসাহ প্রবেশ করিবার পথ পায়না— কীর্তন  যতই  জমুক  উত্তেজনা  যতই  বাড়ুক  গণিত  আপনার  নামতা  ভুলিতে  পারিল  না—  সুতরাং  তিনত্রিক্‌খে নয় ঠিক তালে তালে ফড়িঙের মতো লাফ দিতে দিতে ঋণের পথে অগ্রসর হইতে লাগিল।
অব্যবসায়ী ভাবুক মানুষের একটা কুগ্রহ এই যে লোকেরা তাঁহাদিগকে অতি সহজেই চিনিতে পারে কিন্তু তাঁহারা লোক  



১   সংবাদপত্রে
২ দ্র জ্যোতিস্মৃতি পৃ ১৯১২০৬
৩ দ্র বর্তমান গ্রন্থ পৃ ৩৫২
৪ ‘ফ্লোটিলা কোম্পানি’: পরে ক্ষতিগ্রস্ত হইয়া উহারা ‘হোর্‌মিলার কোম্পানি’কে সমুদয় স্বত্ব বিক্রয় করে। দ্র জ্যোতিরিন্দ্রনাথ পৃ ১২৪৩২
৫ ই ১৮৮৪ ২৩মে তারিখে প্রথম জাহাজ ‘সরোজিনী’ লইয়া কার্য আরম্ভ ক্রমে ‘ভারত’ ‘লর্ড রিপণ’ ‘বঙ্গলক্ষ্মী’ ও ‘স্বদেশী’ নামক জাহাজ নির্মাণ
  দ্র ‘সরোজিনী প্রয়াণ’ ভারতী শ্রাবণ ভাদ্র ও অগ্রহায়ণ ১২৯১ অপিচ বিচিত্র প্রবন্ধ রচনাবলী ৫
৬ দ্র ‘বরিশালের পত্র’ বালক শ্রাবণ ১২৯২(সুলভ ৩)


    
    

    
    
    

  

