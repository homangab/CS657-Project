

  
    নবজাতক - রাজপুতানা, ১
                
    
    








  
  

        

      রবীন্দ্র রচনাবলী (://.-..)
    
 -->
    
    নবজাতক - রাজপুতানা, ১
    
    
    রাজপুতানা
&;&;&;&; এই ছবি রাজপুতানার ; 
&; এ দেখি মৃত্যুর পৃষ্ঠে বেঁচে থাকিবার 
&;&;&;&;&;&;&;&;&;&;&;
দুর্বিষহ বোঝা । 
&; হতবুদ্ধি অতীতের এই যেন খোঁজা 
&;&;&;&;&;&;&;&;&;&;&;
পথভ্রষ্ট বর্তমানে অর্থ আপনার , 
&;&;&;&;&;&;&;&;&;&;&;&;&;&;&;&;&;&;&;&;
শূন্যেতে হারানো অধিকার । 
&; ওই তার গিরিদুর্গে অবরুদ্ধ নিরর্থ ভ্রূকুটি 
&;&;&;&;&;&;&;&;&;&;&;
ওই তার জয়স্তম্ভ তোলে ক্রুদ্ধ মুঠি 
&;&;&;&;&;&;&;&;&;&;&;&;&;&;&;&;&;&;&;&;
বিরুদ্ধ ভাগ্যের পানে । 
মৃত্যুতে করেছে গ্রাস তবুও যে মরিতে না জানে , 
&;&; ভোগ করে অসম্মান অকালের হাতে 
&;&;&;&;&;&;&;&;&;&;&;&;&;&;&;&;&;&;&;&;
দিনে রাতে , 
&;&;&;&;&;&;&;&;&;&;&;&;&;&;&;&;
অসাড় অন্তরে 
&;&;&;&;&;&;&;&;&;&;&;
গ্লানি অনুভব নাহি করে , 
আপনারি চাটুবাক্যে আপনারে ভুলায় আশ্বাসে — 
&;&;&;&;&;&;&;&;&;&;&;&;&;&;&;&;&;&;&;&;&;
জানে না সে , 
&;&;&;&;&;&;&;&;
পরিপূর্ণ কত শতাব্দীর পণ্যরথ 
&;&;&;&;&;&;&;&;&;&;&;&;&;
উত্তীর্ণ না হতে পথ 
&;&;&;&;&;&;&;&;
ভগ্নচক্র পড়ে আছে মরুর প্রান্তরে , 
ম্রিয়মাণ আলোকের প্রহরে প্রহরে 
&;&;&;&;&;&;&;&;&;&;&;&;&;
বেড়িয়াছে অন্ধ বিভাবরী 
&;&;&; নাগপাশে ; ভাষাভোলা ধূলির করুণা
লাভ করি 
&;&;&;&;&;&;&;&;&;&;&;&;&;
একমাত্র শান্তি তাহাদের । 
&;&;&; লঙ্ঘন যে করে নাই ভোলামনে কালের
বাঁধের 
&;&;&;&;&;&;&;&;&;&;&;&;&;&;&;&;&;&;
অন্তিম নিষেধসীমা — 
&;&;&; ভগ্নস্তূপে থাকে তার নামহীন
প্রচ্ছন্ন মহিমা ; 
&;&;&;&;&;&;&;&;&;&;&;&;&;&;&;&;&;&;
জেগে থাকে কল্পনার ভিতে 
&;&;&; ইতিবৃত্তহারা তার ইতিহাস উদার
ইঙ্গিতে । 
কিন্তু এ নির্লজ্জ কারা! কালের উপেক্ষাদৃষ্টি-কাছে 
&;&;&;&;&;&;&;&;&;&;&;&;&;
না থেকেও তবু আছে । 



    
    

    
    
    

  

