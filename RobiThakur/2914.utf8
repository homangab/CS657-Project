

  
    ভগ্নহৃদয়  বিংশ সর্গ ১১০
                
    
    








  
  

        

      রবীন্দ্র রচনাবলী (:)
    
 
    
    ভগ্নহৃদয়  বিংশ সর্গ ১১০
    
    
    ভগ্নহৃদয় 
না ডাকিলে কাছে কভু যাবে নাকো আর
এক দিন দুই দিন       চলে যাবে কত দিন
তবু যদি ললিতারে না পান দেখিতে—
সে ললিতা দিন রাত      রহিত গো সাথে সাথ
সতত রাখিত তাঁরে আঁখিতে আঁখিতে
বহু দিন যদি তারে না দেখেন আর
তবু কি তাহারে মনে পড়ে নাকো তাঁর?
ভাবেন কি একবার—  “তারে যে দেখি না আর?
ললিতা কোথায় গেল? কোথায় সে আছে?”
হয়ত গো একবার ডাকিবেন কাছে—
দেখিবেন ললিতার    মুখে হাসি নাই আর
কেঁদে কেঁদে আঁখি গেছে জ্যোতিহীন হয়ে—
একবার তবু কি রে      আদর করেন মোরে
অতি শীর্ণ মুখ মোর বুকে তুলে লয়ে?
তখন কাঁদিয়া কব পাদুখানি ধরে
“বড়ো কষ্ট পেয়েছি গো      আর সখা সহে নাকো
মাঝে মাঝে একবার দেখা দিয়ো মোরে”

বিংশ সর্গ
নলিনী
গান
সখি লো শোন্‌ লো তোরা শোন্‌
আমি যে পেয়েছি এক মন
সুখ দুঃখ হাসি অশ্রুধার
সমস্ত  আমার কাছে তার—
পেয়েছি পেয়েছি আমি সখি
একটি সমগ্র মন প্রাণ
লাজ ভয় কিছু নাই তার
নাই তার মান অভিমান
রয়েছে তা আমারই মুঠিতে

    
    

    
    
    

  

