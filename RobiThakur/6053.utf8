

  
    রাজা ও রানী - দ্বিতীয় অঙ্ক - দ্বিতীয় দৃশ্য , ৩২
                
    
    








  
  

        

      রবীন্দ্র রচনাবলী (://.-..)
    
 -->
    
    রাজা ও রানী - দ্বিতীয় অঙ্ক - দ্বিতীয় দৃশ্য , ৩২
    
    
    রাজা ও রানী


অয়ি প্রিয়ে , কত প্রেম , কতই নির্ভর ! 
কোমল হৃদয়তলে তীক্ষ্ম কথা বিঁধে 
প্রেম-উৎস ছুটে — অর্জুনের শরাঘাতে 
মর্মাহত ধরণীর ভোগবতী-সম । 


&;&;&;নেপথ্যে ।&; মহারানী ! 
&;&;&;&;সুমিত্রা ।&; ( অশ্রু মুছিয়া) দেবদত্ত ! আর্য , কী সংবাদ ? 



দেবদত্তের প্রবেশ


&;&;দেবদত্ত ।&; রাজ্যের নায়কগণ রাজনিমন্ত্রণ 


করিয়াছে অবহেলা , বিদ্রোহের তরে 
হয়েছে প্রস্তুত । 


&;&;&;&;সুমিত্রা।&;&;&;&;&;&;&;&;&;&;
&;&;&;&;&;&;&;&; শুনিতেছ মহারাজ ? 
বিক্রমদেব ।&; দেবদত্ত , অন্তঃপুর নহে মন্ত্রগৃহ । 
&;&;দেবদত্ত ।&; মহারাজ , মন্ত্রগৃহ অন্তঃপুর নহে ,


তাই সেথা নৃপতির পাই নে দর্শন । 


&;&;&;&;সুমিত্রা ।&; স্পর্ধিত কুক্কুর যত বর্ধিত হয়েছে 


রাজ্যের উচ্ছিষ্ট অন্নে! রাজার বিরুদ্ধে 
বিদ্রোহ করিতে চাহে! এ কী অহংকার! 
মহারাজ , মন্ত্রণার আছে কি সময়? 
মন্ত্রণার কী আছে বিষয়! সৈন্য লয়ে 
যাও অবিলম্বে , রক্তশোষী কীটদের 
দলন করিয়া ফেলো চরণের তলে । 


বিক্রমদেব ।&;সেনাপতি শত্রুপক্ষ — 
&;&;&;&;সুমিত্রা।&;&;&;&;&;&;&;&;&;&;
&;&;&;&;&;&;&;&; নিজে যাও তুমি । 
বিক্রমদেব ।&; আমি কি তোমার উপদ্রব , অভিশাপ , 


দুরদৃষ্ট , দুঃস্বপন , করলগ্ন কাঁটা ? 
হেথা হতে এক পদ নড়িব না , রানী , 
পাঠাইব সন্ধির প্রস্তাব । কে ঘটালে 
এই উপদ্রব ! ব্রাহ্মণে নারীতে মিলে 
বিবরের সুপ্তসর্প জাগাইয়া তুলি 
এ কী খেলা ! আত্মরক্ষা-অসমর্থ যারা 
নিশ্চিন্তে ঘটায় তারা পরের বিপদ । 


    
    

    
    
    

  

