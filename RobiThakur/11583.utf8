

  
    মানসী    নববঙ্গদম্পতির প্রেমালাপ ১
                
    
    








  
  

        

      রবীন্দ্র রচনাবলী (:)
    
 
    
    মানসী    নববঙ্গদম্পতির প্রেমালাপ ১
    
    
    নববঙ্গদম্পতির প্রেমালাপ


বাসরশয়নে

বর। জীবনে জীবন
প্রথম
মিলন

সে সুখের কোথা তুলা নাই।
 এসো সব
ভুলে আজি
আঁখি তুলে

শুধু দুঁহু দোঁহা মুখ চাই।
 মরমে
মরমে
শরমে ভরমে

জোড়া লাগিয়াছে এক ঠাঁই।
 যেন এক
মোহে ভুলে আছি দোঁহে

যেন এক ফুলে মধু খাই।
 জনম
অবধি
বিরহে দগধি

এ পরান হয়ে ছিল ছাই—


তোমার
অপার
প্রেমপারাবার

জুড়াইতে আমি এনু তাই।
 বলো
একবার
‘আমিও তোমার

তোমা
ছাড়া কারে নাহি চাই।’
 ওঠ কেন
ওকি কোথা
যাও সখী?



সরোদনে
কনে। আইমার
কাছে শুতে যাই


দুদিন পরে

বর। কেন সখী কোণে
কাঁদিছ বসিয়া

চোখে কেন জল পড়ে?
 উষা কি
তাহার
শুকতারাহারা

তাই কি শিশির ঝরে?
 বসন্ত কি
নাই
বনলক্ষ্মী তাই

কাঁদিছে আকুল স্বরে?


    
    

    
    
    

  

