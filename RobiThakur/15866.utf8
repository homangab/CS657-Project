

  
    বাঙালি কবি নয় কেন? ৬
                
    
    








  
  

        

      রবীন্দ্র রচনাবলী (:)
    
 
    
    বাঙালি কবি নয় কেন? ৬
    
    
    বাঙালি কবি নয় কেন?

মনোনিবেশ করিয়া কী দেখিতেছ? উহা তো দুদণ্ডেই শুকাইয়া পড়িবে সকলই তুচ্ছ কিছুই চক্ষু মেলিয়া দেখিবার নাই। যাহাকিছু দেখিবার আছে সকলই চক্ষু মুদিয়া। জীবনের কূট সমস্যা সকল মীমাংসা করো। কিন্তু ইহা কি বুঝিবে না ঐ অস্থায়ী ফুল যাহা শিক্ষা দেয় তাহা চিরস্থায়ী সুন্দর দ্রব্যের প্রতি ভালবাসার চর্চা যেমন শিক্ষা তেমন শিক্ষা আর কী হইতে পারে? এই বাহ্য প্রকৃতির প্রতি ঔদাসীন্য আমাদের কবিতাতে স্পষ্টই লক্ষিত হয়। যে ভালো কবি অর্থাৎ যাহার মনে সৌন্দর্যজ্ঞান বিশেষ রূপে আছে সে কি কখনো এমন সুন্দর জগতের বাহ্য মুখশ্রী দেখিয়া মুগ্ধ না হইয়া থাকিতে পারে? আমাদের বাংলা কবিতাতে এমন কেন দেখা যায় যে একজন কবি একটি কাননের যেরূপ বর্ণনা করিয়াছেন আরএক জনও ঠিক সেইরূপ করিয়াছেন। তাহার কারণ এই যে যখন আমরা একটি কানন দেখি তখন সে কাননের মুখের দিকে আমরা ভালো করিয়া চাহিয়া দেখি না কাননের যে কী ভাব আছে তাহা আমরা বিভিন্ন লোকে বিভিন্ন চোখে দেখি না। দেখিবার ইচ্ছাই নাই দেখিবার ক্ষমতাই নাই। আমরা কেবল জানি যে কানন অর্থে একটি ভূমিখণ্ড যেখানে ফুলের গাছ আছে। আমরা জানি যে মল্লিকা মালতী প্রভৃতি ফুল দেখিতে ভালো এবং কবিতায় সেসকল ফুলের নামোল্লেখ করিলে ভালো শুনাইবে তাহা তুমিও জান তাহা আমিও জানি। কিন্তু কাননের মুখে এমন সকল ভাব বিকাশ পায় যাহা ভাগ্যক্রমে তুমিই দেখিতে পাও আমি দেখিতে পাই না তুমিই জানিতে পার আমি জানিতে পারি না সেসকল ভাব আমাদের চক্ষে পড়ে না। এইজন্যই বাংলা কাব্যে নিম্নলিখিত রূপে কানন বর্ণিত হয়
মোহিনী মোহকর মহীরুহ রাজি 
প্রকাশিল সুন্দর কিশলয় সাজি। 
ধাবিল সমীরণ মলয় সুগন্ধি 
চুম্বনে ঘন ঘন কুসুম আনন্দি। 
কাঁপিল ঝর ঝর তরুশিরে সাধে 
শিহরিত পল্লব মরমর নাদে। 
হাসিল ফুলকুল মঞ্জুল মঞ্জুল 
মোদিত মৃদুবাসে উপবন ফুল। 
কোকিল হরষিল কুহুরবে কুঞ্জ 
শোভিল সরোবরে সরোজিনী পুঞ্জ। 
নাচিল চিত সুখে ময়ূর কুরঙ্গ 
গুঞ্জরে ঘন ঘন মধুপানে ভৃঙ্গ। 
সুন্দর শতদল প্রিয়তর আভা 
সূরয অরধ অরধ শশি শোভা। 
শোভিল সুতরুণ স্থল জল অঙ্গে 
বিরচিল হ্লাদিনী মায়াবন রঙ্গে। 
ইহাতে না আছে কাননের শরীর না আছে কাননের প্রাণ। বীরবর সিংহের বর্ণনা করিতে গিয়া যদি তুমি বল যে তাহার এক জোড়া হাত এক জোড়া চোখ ও এক জোড়া কান আছে তাহা হইলে শ্রীযুক্ত বীরবর সিংহের চিত্র আমাদের মনে যেরূপ উদিত হয় উপরিউদ্‌ধৃত বর্ণনায় কাননের চিত্র আমাদের হৃদয়ে তেমনি উঠিবার কথা। বীরবর সিংহের ওরূপ হাস্যজনক বর্ণনা করিলে বলা যায় যে বর্ণনাকারী বীরবরের চেহারা একেবারে কল্পনাই করেন নাই। বাহ্য আকার বর্ণনা ছাড়া আরএক প্রকারে বীরবরের বর্ণনা করা 
    
    

    
    
    

  

