

  
    কড়ি ও কোমল  আহ্বানগীত  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  আহ্বানগীত  ১
    
    
    আহ্বানগীত 

পৃথিবী জুড়িয়া বেজেছে বিষাণ  
 শুনিতে পেয়েছি ওই — 
সবাই এসেছে লইয়া নিশান  
 কই রে বাঙালি কই  
সুগভীর স্বর কাঁদিয়া বেড়ায় 
 বঙ্গসাগরের তীরে  
‘ বাঙালির ঘরে কে আছিস আয়‘ 
 ডাকিতেছে ফিরে ফিরে । 
ঘরে ঘরে কেন দুয়ার ভেজানো  
 পথে কেন নাই লোক  
সারা দেশ ব্যাপি মরেছে কে যেন — 
 বেঁচে আছে শুধু শোক । 
গঙ্গা বহে শুধু আপনার মনে  
 চেয়ে থাকে হিমগিরি  
রবি শশী উঠে অনন্ত গগনে 
 আসে যায় ফিরি ফিরি । 
কত  না সংকট  কত  না সন্তাপ 
 মানবশিশুর তরে  
কত  না বিবাদ কত  না বিলাপ 
 মানবশিশুর ঘরে  
কত ভায়ে ভায়ে নাহি যে বিশ্বাস  
 কেহ কারে নাহি মানে  
ঈর্ষা নিশাচরী ফেলিছে নিশ্বাস 
 হৃদয়ের মাঝখানে । 
হৃদয়ে লুকানো হৃদয়বেদনা  
 সংশয়  আঁধারে যুঝে  
কে কাহারে আজি দিবে গো সান্ত্বনা — 
 কে দিবে আলয় খুঁজে  
মিটাতে হইবে শোক তাপ ত্রাস  
 করিতে হইবে রণ  


    
    

    
    
    

  

