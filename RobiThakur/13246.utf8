

  
    উৎসর্গ  ১৭
                
    
    








  
  

        

      রবীন্দ্র রচনাবলী (:)
    
 
    
    উৎসর্গ  ১৭
    
    
    ১৭
ধূপ আপনারে মিলাইতে চাহে গন্ধে  
 গন্ধ সে
চাহে ধূপেরে রহিতে জুড়ে । 
সুর আপনারে ধরা দিতে চাহে ছন্দে  
 ছন্দ ফিরিয়া
ছুটে যেতে চায় সুরে । 
ভাব পেতে চায় রূপের মাঝারে অঙ্গ  
 রূপ পেতে
চায় ভাবের মাঝারে ছাড়া । 
অসীম সে চাহে সীমার নিবিড় সঙ্গ  
 সীমা চায়
হতে অসীমের মাঝে হারা । 
প্রলয়ে সৃজনে না জানি এ কার যুক্তি  
 ভাব হতে
রূপে অবিরাম যাওয়া  আসা  
বন্ধ ফিরিছে খুঁজিয়া আপন মুক্তি  
 মুক্তি
মাগিছে বাঁধনের মাঝে বাসা । 


    
    

    
    
    

  

