

  
    পত্রপুট    বারো৪
                
    
    








  
  

        

      রবীন্দ্র রচনাবলী (:)
    
 
    
    পত্রপুট    বারো৪
    
    
    পত্রপুট


ব্যূহ ভেদ ক ' রে 
স্থান নিই নি যুধ্যমান দেবলোকের সংগ্রামসহকারিতায় । 
 কেবল স্বপ্নে শুনেছি ডমরুর গুরুগুরু  

কেবল সমরযাত্রীর পদপাতকম্পন 

মিলেছে হৃৎস্পন্দনে বাহিরের পথ থেকে । 
 
 
যুগে যুগে যে মানুষের সৃষ্টি প্রলয়ের ক্ষেত্রে 

সেই শ্মশানচারী ভৈরবের পরিচয়জ্যোতি 

 ম্লান হয়ে রইল আমার সত্তায়  
শুধু রেখে গেলেম নতমস্তকের প্রণাম 

মানবের হৃদয়াসীন সেই বীরের উদ্দেশে — 
মর্তের অমরাবতী যাঁর সৃষ্টি 

মৃত্যুর মূল্যে  দুঃখের দীপ্তিতে । 

    
    

    
    
    

  

