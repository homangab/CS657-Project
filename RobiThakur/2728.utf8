

  
    ভগ্নহৃদয় - ষষ্ঠ সর্গ, ৫৩
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - ষষ্ঠ সর্গ, ৫৩
    
    
    ভগ্নহৃদয় 
মুরলা। &;&;&;&;                    স্বগত
আমি যদি হইতাম হাস্যোল্লাসময়
নির্ঝরিণী, বরষার নবোচ্ছ্বাসময়!
হরষেতে হেসে হেসে &;&;&;&;    কবির কাছেতে এসে
ডুবাতেম ভালোবেসে আদরে আদরে!
যদি কভু দেখিতাম মুহূর্তের তরে
বিষাদ ছাইছে পাখা কবির অধরে,
হাসিয়া কত-না হাসি &;&;&;&;  ঢালিয়া সংগীতরাশি
মৃদু অভিমান করি’&;&;&;&; মৃদু রোষভরে—
মৃদু হেসে মৃদু কেঁদে &;&;&;&;     বাহুতে বাহুতে বেঁধে
দিতেম বিষাদভার সব দূর করে!
কিন্তু আমি অভাগিনী ছেলেবেলা হতে
এ গম্ভীর মুখে মম &;&;&;&;    অন্ধকার ছায়া-সম
রহিয়াছি সতত কবির সাথে সাথে!
আমি লতা গুরুভার&;&;&;&;      মেলি শাখা অন্ধকার
হেন ঘন আলিঙ্গনে করেছি বেষ্টন,
উন্নত মাথায় তাঁর  &;&;&;&;   পড়িতে দিই না আর
চাঁদের হাসির আলো, রবির কিরণ!
হা মুরলা, মুরলা রে,&;&;&;&;     এমনি করেই হা রে
হারালি— হারালি বুঝি ভালোবাসা-ধন!
বুক, ফেটে যা রে, অশ্রু কর্ বরিষণ—
কবি তোর অশ্রুধার&;&;&;&;   দেখিতে পাবে না আর,
যে কিরণে আছে ডুবি তাঁহার নয়ন!
দুর্বল— দুর্বল হৃদি!&;&;&;&;   আবার!   আবার!
আবার ফেলিস্‌ তুই অশ্রুবারিধার?
আবার আবার কেন&;&;&;&;   হৃদয়দুয়ারে হেন
পাষাণে পাষাণে গাঁথা&;&;&;&;   কে যেন হানিছে মাথা,
কে যেন উন্মাদ-সম করে হাহাকার—
সমস্ত হৃদয়ময় ছুটিয়া আমার!
থাম্‌ থাম্‌, থাম্‌ হৃদি, মোছ্‌ অশ্রুধার!
কবি যদি সুখী হয় কি ভাবনা আর!
আহা কবি, সুখী হও!&;&;&;&;   তুমি কবি সুখী হও!

    
    

    
    
    

  

