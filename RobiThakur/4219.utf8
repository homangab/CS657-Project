

  
    নৃত্যনাট্য চিত্রাঙ্গদা- ২, ১২
                
    
    








  
  

        

      রবীন্দ্র রচনাবলী (://.-..)
    
 -->
    
    নৃত্যনাট্য চিত্রাঙ্গদা- ২, ১২
    
    
    নৃত্যনাট্য চিত্রাঙ্গদা

চিত্রাঙ্গদা । &;&;&;&;পুরুষের বিদ্যা করেছিনু শিক্ষা 

তোমার রণজয়ের অভিযানে 

  আমায় নিয়ো , 

ফুলবাণের টিকা আমার ভালে 

  এঁকে দিয়ো! 

আমার শূন্যতা দাও যদি 
সুধায় ভরি 
দিব তোমার জয়ধ্বনি 

  ঘোষণ করি ; 

ফাল্গুনের আহ্বান জাগাও 

  আমার কায়ে 
  
    দক্ষিণবায়ে । 
  

মদনের প্রবেশ 
মদন।&;&;&;&; &;&;&;&;মণিপুরনৃপদুহিতা

  তোমারে চিনি , 
  
    তাপসিনী । 
  

মোর পূজায় তব ছিল না মন , 

  তবে কেন অকারণ 

মোর দ্বারে এলে তরুণী , 

  কহো কহো শুনি ॥ 

চিত্রাঙ্গদা । &;&;&;&; &;&;পুরুষের বিদ্যা করেছিনু শিক্ষা


  লভি নাই মনোহরণের দীক্ষা — 
  
    কুসুমধনু , 
  

অপমানে লাঞ্ছিত তরুণ তনু । 

  অর্জুন ব্রহ্মচারী 

মোর মুখে হেরিল না নারী , 

  ফিরাইল , গেল ফিরে । 
  
    দয়া করো অভাগীরে — 
  

শুধু এক বরষের জন্যে 

  পুষ্পলাবণ্যে 

মোর দেহ পাক্‌ তব স্বর্গের মূল্য 

  মর্তে অতুল্য ॥ 



    
    

    
    
    

  

