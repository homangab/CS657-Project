

  
    কড়ি ও কোমল  হৃদয়  আকাশ  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  হৃদয়  আকাশ  ১
    
    
    হৃদয়  আকাশ

আমি ধরা দিয়েছি গো আকাশের পাখি  
নয়নে দেখেছি তব নূতন আকাশ । 
দুখানি আঁখির পাতে কী রেখেছ ঢাকি  
হাসিলে ফুটিয়া পড়ে উষার আভাস । 
হৃদয় উড়িতে চায় হোথায় একাকী 
আঁখিতারকার দেশে করিবারে বাস । 
ওই গগনেতে চেয়ে উঠিয়াছে ডাকি  
হোথায় হারাতে চায় এ গীত  উচ্ছ্বাস । 
তোমার হৃদয়াকাশ অসীম বিজন — 
বিমল নীলিমা তার শান্ত সুকুমার  
যদি নিয়ে যাই ওই শূন্য হয়ে পার 
আমার দুখানি পাখা কনকবরন । 
হৃদয় চাতক হয়ে চাবে অশ্রুধার  
হৃদয়চকোর চাবে হাসির কিরণ । 

    
    

    
    
    

  

