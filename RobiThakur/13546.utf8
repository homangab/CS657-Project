

  
    সেঁজুতি   ঘরছাড়া৩
                
    
    








  
  

        

      রবীন্দ্র রচনাবলী (:)
    
 
    
    সেঁজুতি   ঘরছাড়া৩
    
    
    সেঁজুতি 


যেতে যেতে পথপাশে 

পানাপুকুরের গন্ধ আসে  

সেই গন্ধে পায় মন 

বহুদিনরজনীর সকরুণ স্নিগ্ধ আলিঙ্গন । 

আঁকাবাঁকা গলি 

 রেলের স্টেশনপথে গেছে চলি  

দুই পাশে বাসা সারি সারি  

নরনারী 


যে যাহার ঘরে 

রহিল আরামশয্যা'পরে । 

নিবিড়আঁধারঢালা আমবাগানের ফাঁকে 

অসীমের টিকা দিয়া বরণ করিয়া স্তব্ধতাকে 

শুকতারা দিল দেখা । 

পথিক চলিল একা 


অচেতন অসংখ্যের মাঝে । 

সাথে সাথে জনশূন্য পথ দিয়ে বাজে 


রথের চাকার শব্দ হদয়বিহীন ব্যস্ত সুরে 

দূর হতে দূরে । 


    
    

    
    
    

  

