

  
    কড়ি ও কোমল  পবিত্র প্রেম ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  পবিত্র প্রেম ১
    
    
     পবিত্র প্রেম

ছুঁয়ো না  ছুঁয়ো না ওরে  দাঁড়াও সরিয়া । 
ম্লান করিয়ো না আর মলিন পরশে । 
ওই দেখো তিলে তিলে যেতেছে মরিয়া  
বাসনানিশ্বাস তব গরল বরষে । 
জান না কি হৃদিমাঝে ফুটেছে যে ফুল  
ধুলায় ফেলিলে তারে ফুটিবে না আর । 
জান না কি সংসারের পাথার অকূল  
জান না কি জীবনের পথ অন্ধকার । 
আপনি উঠেছে ওই তব ধ্রুবতারা  
আপনি ফুটেছে ফুল বিধির কৃপায়  
সাধ করে কে আজি রে হবে পথহারা — 
সাধ করে এ কুসুম কে দলিবে পায়  
যে প্রদীপ আলো দেবে তাহে ফেল শ্বাস  
যারে ভালোবাস তারে করিছ বিনাশ  

    
    

    
    
    

  

