

  
    নৈবেদ্য - ৫১
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৫১
    
    
    ৫১

হে রাজেন্দ্র তোমা-কাছে নত হতে গেলে 
যে ঊর্ধ্বে উঠিতে হয় , সেথা বাহু মেলে 
লহো ডাকি সুদুর্গম বন্ধুর কঠিন 
শৈলপথে ; অগ্রসর করো প্রতিদিন 
যে মহান পথে তব বরপুত্রগণ 
গিয়াছেন পদে পদে করিয়া অর্জন 
মরণ-অধিক দুঃখ । 
&; 
&; &; &; &; &;
&; &; &; &; 
ওগো অন্তর্যামী , 
অন্তরে যে রহিয়াছে অনির্বাণ আমি 
দুঃখে তার লব আর দিব পরিচয় । 
তারে যেন ম্লান নাহি করে কোনো ভয় , 
তারে যেন কোনো লোভ না করে চঞ্চল । 
সে যেন জ্ঞানের পথে রহে সমুজ্জ্বল , 
জীবনের কর্মে যেন করে জ্যোতি দান , 
মৃত্যুর বিশ্রাম যেন করে মহীয়ান। 

    
    

    
    
    

  

