

  
    স্ফুলিঙ্গ ২
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ২
    
    
    স্ফুলিঙ্গ

অনেক বচন করেছি রচন
 জমেছে অনেক বোঝা।
যা পাই নি তারি লইয়া সাধনা
 যাব কি সাগরপার?
যা গাই নি তারি বহিয়া বেদনা
 ছিঁড়িবে বীণার তার?

৬

অনেক মালা গেঁথেছি মোর
 কুঞ্জতলে
সকালবেলার অতিথিরা
 পরল গলে।
সন্ধ্যেবেলা কে এল আজ
 নিয়ে ডালা
গাঁথব কি হায় ঝরা পাতায়
 শুকনো মালা

৭

অন্ধকারের পার হতে আনি
 প্রভাতসূর্য মন্দ্রিল
বাণী

জাগালো বিচিত্রেরে
 এক আলোকের আলিঙ্গনের
ঘেরে।

৮

 অন্নহারা গৃহহারা চায় ঊর্ধ্বপানে

ডাকে ভগবানে।
যে দেশে সে ভগবান মানুষের হৃদয়ে হৃদয়ে
 সাড়া দেন বীর্যরূপে দুঃখে কষ্টে ভয়ে



    
    

    
    
    

  

