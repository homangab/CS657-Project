

  
    মানসী  দেশের উন্নতি ১
                
    
    








  
  

        

      রবীন্দ্র রচনাবলী (:)
    
 
    
    মানসী  দেশের উন্নতি ১
    
    
    দেশের উন্নতি

 বক্তৃতাটা লেগেছে বেশ

রয়েছে রেশ কানে—
 কী যেন করা উচিত ছিল

কী করি কে তা জানে
 অন্ধকারে ওই রে শোন্‌
 ভারতমাতা করেন ‘গ্রোন’
 এ হেন কালে ভীষ্ম দ্রোণ

গেলেন কোন্‌খানে
 দেশের দুখে সতত দহি
 মনের ব্যথা সবারে কহি
 এস তো করি নামটা সহি

লম্বা পিটিশানে।
 আয় রে ভাই সবাই মাতি
 যতটা পারি ফুলাই ছাতি
 নহিলে গেল আর্যজাতি

রসাতলের পানে।

 উৎসাহেতে জ্বলিয়া উঠি

দুহাতে দাও তালি
 আমরা ‘বড়ো’ এ যে না বলে

তাহারে দাও গালি
 কাগজ ভ’রে লেখো রে লেখো
 এমনি করে যুদ্ধ শেখো
 হাতের কাছে রেখো রে রেখো

কলম আর কালি
 চারটি করে অন্ন খেয়ো
 দুপুর বেলা আপিস যেয়ো
 তাহার পরে সভায় ধেয়ো

বাক্যানল জ্বালি—
 কাঁদিয়া লয়ে দেশের দুখে



    
    

    
    
    

  

