

  
    গীতিমাল্য ৪ ১
                
    
    








  
  

        

      রবীন্দ্র রচনাবলী (:)
    
 
    
    গীতিমাল্য ৪ ১
    
    
    ৪

স্থির নয়নে তাকিয়ে আছি
 মনের মধ্যে অনেক দূরে।
 ঘোরাফেরা যায় যে ঘুরে।
গভীরধারা জলের ধারে
আঁধারকরা বনের পারে
সন্ধ্যামেঘে সোনার চূড়া
 উঠেছে ওই বিজন পুরে
 মনের মাঝে অনেক দূরে।

দিনের শেষে মলিন আলোয়
 কোন্‌ নিরালা নীড়ের টানে
বিদেশবাসী হাঁসের সারি
 উড়েছে সেই পারের পানে।
ঘাটের পাশে ধীর বাতাসে
উদাস ধ্বনি উধাও আসে
বনের ঘাসে ঘুমপাড়ানে
 তান তুলেছে কোন্‌ নূপুরে
 মনের মাঝে অনেক দূরে।

নিচল জলে নীল নিকষে
 সন্ধ্যাতারার পড়ল রেখা
পারাপারের সময় গেল
 খেয়াতরীর নাইকো দেখা।
পশ্চিমের ওই সৌধছাদে
স্বপ্ন লাগে ভগ্ন চাঁদে
একলা কে যে বাজায় বাঁশি
 বেদনভরা বেহাগ সুরে
 মনের মাঝে অনেক দূরে।

সারাটা দিন দিনের কাজে




    
    

    
    
    

  

