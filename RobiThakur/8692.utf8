

  
    বাংলাভাষা-পরিচয়- ভূমিকা,১
                
    
    








  
  

        

      রবীন্দ্র রচনাবলী (://.-..)
    
 -->
    
    বাংলাভাষা-পরিচয়- ভূমিকা,১
    
    
    বাংলাভাষা-পরিচয়


উৎসর্গ

ভাষাচার্য শ্রীযুক্ত সুনীতিকুমার চট্টোপাধ্যায়
&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;করকমলে

ভূমিকা
ছাত্রপাঠকদের প্রতি
ভাষার আশ্চর্য রহস্য চিন্তা করে বিস্মিত হই। আজ  যে বাংলা ভাষা বহুলক্ষ মানুষের মন-চলাচলের হাজার হাজার রাস্তায় গলিতে আলো ফেলে সহজ করেছে পরস্পরের প্রতি-মুহূর্তের বোঝাপড়া, আলাপ-পরিচয়, এর দীপ্তির  পথরেখা  অনুসরণ  করে  চললে  কালের  কোন্‌  দূরদুর্গম  দিগন্তে  গিয়ে  পৌঁছব।  তারা  কোন্‌  যাযাবর মানুষ,  যারা  অজানা  অভিজ্ঞতার  তীর্থযাত্রায়  দুঃসাধ্য  অধ্যবসায়ের  পথিক  ছিল,  যারা  এই  ভাষার  প্রথম কম্পমান অস্পষ্ট শিখার প্রদীপ হাতে নিয়ে বেরিয়েছিল অখ্যাত জন্মভূমি থেকে সুদীর্ঘ বন্ধুর বাধাজটিল পথে। সেই  আদিম  দীপালোক  এক  যুগের  থেকে  আর-এক  যুগের  বাতির  মুখে  জ্বলতে  জ্বলতে  আজ  আমার  এই কলমের আগায় আপন আত্মীয়তার পরিচয় নিয়ে এল। ইতিহাসের যে বিপুল পরিবর্তনের শাখা-প্রশাখার মধ্য দিয়ে আদিযাত্রীরা চলে এসেছে তারই প্রভাবে সেই শ্বেতকায় পিঙ্গলকেশ বিপুলশক্তি আরণ্যকদের সঙ্গে এই শ্যামলবর্ণ ক্ষীণ-আয়ু শহরবাসী ইংরেজ রাজত্বের প্রজার সাদৃশ্য ধূসর হয়েছে কালের ধূলিক্ষেপে। কেবল মিল চলে  এসেছে  একটি  নিরবচ্ছিন্ন  ভাষার  প্রাচীন  সূত্রে।  সে  ভাষায়  মাঝে  মাঝে  নতুন  সূত্রের  জোড়  লেগেছে, কোথাও কোথাও ছিন্ন হয়ে তাতে বেঁধেছে পরবর্তী কালের গ্রন্থি, কোথাও কোথাও অনার্য হাতের ব্যবহারে তার সাদা রঙ মলিন হয়েছে, কিন্তু তার ধারায় ছেদ পড়ে নি। এই ভাষা আজও আপন অঙ্গুলি নির্দেশ করছে বহুদূর পশ্চিমের সেই এক আদিজন্মভূমির দিকে যার নিশ্চিত ঠিকানা কেউ জানে না।
প্রাচীন ভারতবর্ষে অস্পষ্ট ইতিবৃত্তের প্রাকৃত লোকেরা যে ভাষায় কথা কইত, দুই প্রধান শাখায় তা বিভক্ত ছিল— শৌরসেনী  ও  মাগধী।  শৌরসেনী  ছিল  পাশ্চাত্য  হিন্দির  মূলে,  মাগধী  অথবা  প্রাচ্যা  ছিল  প্রাচ্য  হিন্দির আদিতে। আর ছিল ওড্রী, ওড়িয়া; গৌড়ী, বাংলা। আসামীর উল্লেখ পাওয়া যায় না। কিন্তু অনতিপ্রাচীন যুগে আসামীতে গদ্য ভষার অনেক দৃষ্টান্ত পাওয়া যায়, এত বাংলায় পাই নে। সেই-সব দৃষ্টান্তে যে ভাষার পরিচয় পাই তার সঙ্গে বাংলার প্রভেদ নেই বললেই হয়। 
মাগধী এবং শৌরসেনীর মধ্যে মাগধীই প্রাচীনতর। হর্ন্‌লে সাহেবের মতে এক সময়ে ভারতবর্ষে মাগধীই একমাত্র  প্রাকৃত  ভাষা  ছিল।  এই  ভাষা  পশ্চিম  থেকে  ক্রমে  পূর্বের  দিকে  এসেছে।  আর  দ্বিতীয়  ভাষাপ্রবাহ শৌরসেনী ভারতবর্ষে প্রবেশ করে পশ্চিম দেশ অধিকার করেছিল। হর্নলের মতে আর্যরা ভারতবর্ষে এসেছিল দুইবার পরে পরে। উভয়ের ভাষায় মূলগত ঐক্য থাকলেও কিছু কিছু প্রভেদ আছে।
নদী যেমন অতিদূর পর্বতের শিখর থেকে ঝরনায় ঝরনায় ঝরে ঝরে নানা দেশের ভিতর দিয়ে নানা শাখায় বিভক্ত হয়ে সমুদ্রে গিয়ে পৌঁছয়, তেমনি এই দূর কালের মাগধী ভাষা আর্য জনসাধারণের বাণীধারায় বয়ে এসে সুদূর  যুগান্তরে  ভারতের  সুদূর  প্রান্তে  বাংলাদেশের  হৃদয়কে  আজ  ধ্বনিত  করেছে,  উর্বরা  করেছে  তার চিত্তভূমিকে।  আজও  শেষ  হল  না  তার  প্রকাশ-লীলা।  সমুদ্রের  কাছাকাছি  এসে  সে  বিস্তৃত  হয়েছে,  মিশ্রিত হয়েছে, গভীর হয়েছে তার প্রবাহ,দেশের সীমা ছাড়িয়ে সর্বদেশের আবেষ্টনের সঙ্গে এসে


    
    

    
    
    

  

