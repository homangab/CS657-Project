

  
    আত্মপরিচয়  ৫ ২
                
    
    








  
  

        

      রবীন্দ্র রচনাবলী (:)
    
 
    
    আত্মপরিচয়  ৫ ২
    
    
    আত্মপরিচয় ৫
নানা স্থানে নানা অদ্ভুত আকারে  এক  জাতির  সঙ্গে  অন্য  জাতির  দুর্বারতম  বিচ্ছেদ  ঘটিয়েছে  পরস্পরের  মধ্যে  ঘৃণা  ও  তিরস্কৃতির লাঞ্ছনাকে মজ্জাগত অন্ধসংস্কারে পরিণত করে তুলেছে মধ্যযুগের অবসানে যার প্রভাব সমস্ত সভ্যদেশ থেকে হয়  সরে  গিয়েছে  নয়  অপেক্ষাকৃত  নিষ্কণ্টক  হয়েছে  কিন্তু  যা  আমাদের  দেশে  সর্বত্র  পরিব্যাপ্ত  থেকে  কী রাষ্ট্রনীতিতে কী সমাজব্যবহারে মারাত্মক সংঘাতরূপ ধরেছে তার চলাচলের কোনো চিহ্ন সদরে বা অন্দরে আমাদের ঘরে কোনোখানে ছিল না। এ কথা বলবার তাৎপর্য এই যে জন্মকাল থেকে আমার যে প্রাণরূপ রচিত হয়ে উঠেছে তার উপরে কোনো জীর্ণ যুগের শাস্ত্রীয় অবলেপন ঘটে নি। তার রূপকারকে আপন নবীন সৃষ্টিকার্যে প্রাচীন অনুশাসনের উদ্যত তর্জনীর প্রতি সর্বদা সতর্ক লক্ষ রাখতে হয় নি।
এই বিশ্বরচনায় বিস্ময়করতা আছে চারি দিকেই আছে অনির্বচনীয়তা তার সঙ্গে মিশ্রিত হতে পারে নি আমার মনে  কোনো  পৌরাণিক  বিশ্বাস  কোনো  বিশেষ  পার্বণবিধি।  আমার মনের  সঙ্গে  অবিমিশ্র যোগ  হতে পেরেছে এই জগতের। বাল্যকাল থেকে অতি নিবিড়ভাবে আনন্দ পেয়েছি বিশ্বদৃশ্যে। সেই আনন্দবোধের চেয়ে সহজ পূজা আর কিছু হতে পারে না সেই পূজার দীক্ষা বাইরে থেকে নয় তার মন্ত্র নিজেই রচনা করে এসেছি।
বাল্যবয়সের শীতের ভোরবেলা আজও আমার মনে উজ্জ্বল হয়ে আছে। রাত্রের অন্ধকার যেই পাণ্ডুবর্ণ হয়ে এসেছে  আমি  তাড়াতাড়ি  গায়ের  লেপ  ফেলে  দিয়ে  উঠে  পড়েছি।  বাড়ির  ভিতরের  প্রাচীরঘেরা  বাগানের পূর্বপ্রান্তে একসার নারকেলের পাতার ঝালর তখন অরুণআভায় শিশিরে ঝলমল করে উঠেছে। একদিনও পাছে এই শোভার পরিবেশন থেকে বঞ্চিত হই সেই আশঙ্কায় পাতলা জামা গায়ে দিয়ে বুকের কাছে দুই হাত চেপে ধরে শীতকে উপেক্ষা করে ছুটে যেতুম। উত্তর দিকে ঢেঁকিশালের গায়ে ছিল একটা পুরোনো বিলিতি আমড়ার গাছ অন্য কোণে ছিল কুলগাছ জীর্ণ পাতকুয়োর ধারে— কুপথ্যলোলুপ মেয়েরা দুপুরবেলায় তার তলায় ভিড় করত। মাঝখানে ছিল পূর্বযুগের দীর্ণ ফাটলের রেখা নিয়ে শেওলায়চিহ্নিত শানবাঁধানো চানকা। আর ছিল অযত্নে উপেক্ষিত অনেকখানি ফাঁকা জায়গা নাম করবার যোগ্য আরকোনো গাছের কথা মনে পড়ে না। এই তো আমার বাগান এই ছিল আমার যথেষ্ট। এইখানে যেন ভাঙাকানাওয়ালা পাত্র থেকে আমি পেতুম পিপাসার  জল।  সে  জল  লুকিয়ে  ঢেলে  দিত  আমার  ভিতরকার  এক  দরদী।  বস্তু  যা  পেয়েছি  তার  চেয়ে  রস পেয়েছি  অনেক  বেশি।  আজ  বুঝতে  পারি  এজন্যেই  আমার  আসা।  আমি  সাধু  নই  সাধক  নই  বিশ্বরচনার অমৃতস্বাদের আমি যাচনদার বার বার বলতে এসেছি ভালো লাগল আমার’। বিকেলে ইস্কুল থেকে ফিরে এসে গাড়ি থেকে নামবামাত্র পুবের দিকে তাকিয়ে দেখেছি   তেতলার ছাদের উপরকার আকাশে নিবিড় হয়ে ঘনিয়ে  এসেছে  ঘননীলবর্ণ  মেঘের  পুঞ্জ।  মুহূর্তমাত্রে  সেই  মেঘপুঞ্জের  চেয়ে  ঘনতর  বিস্ময়  আমার  মনে পুঞ্জীভূত  হয়ে  উঠেছে।  এক  দিকে  দূরে  মেঘমেদুর  আকাশ  অন্য  দিকে  ভূতলেনতুনআসা  বালকের  মন বিস্ময়ে আনন্দিত। এই আশ্চর্য মিল ঘটাবার প্রয়োজন ছিল নইলে ছন্দ মেলে না। জগতে কাজ করবার লোকের ডাক  পড়ে  চেয়ে  দেখার  লোকেরও  আহ্বান  আছে।  আমার  মধ্যে  এই  চেয়েদেখার  ঔৎসুক্যকে  নিত্য  পূর্ণ করবার আবেগ আমি অনুভব করেছি। এ দেখা তো নিষ্ক্রিয় আলস্যপরতা নয়। এই দেখা এবং দেখানোর তালে তালেই সৃষ্টি।
ঋগ্‌বেদে একটি আশ্চর্য বচন আছে—
অভ্রাতৃব্যো অনাত্বমনাপিরিন্দ্র জনুষা সনাদসি। যুধেদাপিত্বমিচ্ছসে। হে ইন্দ্র তোমার শত্রু নেই তোমার নায়ক নেই তোমার বন্ধু নেই তবু প্রকাশ হবার কালে যোগের দ্বারা বন্ধুত্ব ইচ্ছা কর।
যতবড়ো ক্ষমতাশালী হোন্‌না কেন সত্যভাবে প্রকাশ পেতে হলে বন্ধুতা চাই আপনাকে ভালো লাগানো চাই। ভালো লাগাবার জন্য নিখিল বিশ্বে তাই তো এত অসংখ্য আয়োজন। তাই তো শব্দের থেকে গান জাগছে রেখার থেকে রূপের অপরূপতা। সে যে কী আশ্চর্য সে আমরা ভুলে থাকি।


    
    

    
    
    

  

