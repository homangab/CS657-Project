

  
    চর্ব্য, চোষ্য, লেহ্য, পেয়- ৪
                
    
    








  
  

        

      রবীন্দ্র রচনাবলী (://.-..)
    
 -->
    
    চর্ব্য, চোষ্য, লেহ্য, পেয়- ৪
    
    
    চর্ব্য, চোষ্য, লেহ্য, পেয়
এক-একবার  এক-এক  শ্রেণীর  পাঠক  চটিয়া  উঠেন।  ভারতীয় নিমন্ত্রণ-সভায়  সম্পাদক  মহাশয়,  স্বর-রহস্য,  জ্যামিতি,  ভৌতিক  বিজ্ঞান,  অধ্যাত্মবিদ্যা  প্রভৃতি  যে-সকল দাঁতভাঙা  চর্ব্যের  পরিবেশন  আরম্ভ  করিয়াছেন,  তাহাতে  উপস্থিত  প্রস্তাব-লেখক  বিশেষ  ভীত  ও  ব্যাকুল হইয়া  তাঁহার  নিকট  সবিনয়  নিবেদন  করিতেছে  যে,  যে-সকল  গুরুপাক  খাদ্যের  মাসিক  বরাদ্দ  হইয়াছে, তাহাদিগকে আর-একটু লেহ্য আকারে পাতে দিলে মুখে তুলিতে ভরসা হয়, নচেৎ তাহাতে পাত পূরিবে বটে, কিন্তু পেট পূরিবে না। 

    
    

    
    
    

  

