

  
    অনুবাদচর্চা ২
                
    
    








  
  

        

      রবীন্দ্র রচনাবলী (:)
    
 
    
    অনুবাদচর্চা ২
    
    
    অনুবাদচর্চা
পর্বে দলে দলে শত্রুকীটের আক্রমণভাজন হইয়া থাকে ইহারা বাধা না পাইলে শীঘ্রই গাছগুলিকে সম্পূর্ণ নষ্ট করিত।’ 
 ‘                 ’ পত্রলেখকের তরজমা ‘বন্য ও ছায়াপাদপের ক্ষতি বলিতে কতটা ক্ষতি আমাদের বোধগম্য হয় তাহা বর্ণনা করা অপেক্ষা আমাদের অধিক উপলব্ধির বিষয়।’ 
 ‘বর্ণনা করা অপেক্ষা অধিক উপলব্ধির বিষয়’ এরূপ প্রয়োগ চলে না। একটা কিছু ‘করার’ সঙ্গে আরএকটা কিছু ‘করার’ তুলনা চাই। ‘বর্ণনা করা অপেক্ষা উপলব্ধি করা সহজ’ বলিলে ভাষায় বাধিত না বটে কিন্তু উপলব্ধি করা এবং  করা এক নহে। 
আমাদের তরজমা: ‘আমাদের বনবৃক্ষ এবং ছায়াতরুগুলির বিনাশ বলিতে যে কতটা বুঝায় তাহা বর্ণনা করা অপেক্ষা কল্পনা করা সহজ।’ 
 ‘                           ’
পত্রলেখকের তরজমা : ‘কাষ্ঠ হইতে এত দ্রব্য উৎপন্ন হয় যে সভ্য মানবের পক্ষে উহাকে পরিহার করিবার চিন্তা অত্যন্ত কঠিন এদিকে আমাদের উদ্যানজাত ফলসমূহও সর্বাপেক্ষা প্রয়োজনীয়।’ 
কাষ্ঠ হইতে দ্রব্য নির্মিত হয় উৎপন্ন হয় না। এখানে ‘উহাকে’ শব্দের ‘কে’ বিভক্তিচিহ্ন চলিতে পারে না। ‘ফল সমূহ সর্বাপেক্ষা প্রয়োজনীয়’ বলিলে অত্যুক্তি করা হয়। ইংরেজিতে ‘    ’ বলিতে এই বুঝায় যে পৃথিবীতে অত্যন্ত প্রয়োজনীয়তা যেসকল জিনিসের আছে ফলও তাহার মধ্যে একটি। ‘সভ্য মানুষের পক্ষে উহাকে পরিহার করিবার চিন্তা অত্যন্ত কঠিন’ ইহা মূলের অনুগত হয় নাই। 
আমাদের তরজমা: ‘কাঠ আমাদের এতপ্রকার সামগ্রীতে লাগে যে ইহাকে বাদ দিয়া সভ্য মানুষের অবস্থা চিন্তা করা কঠিন এদিকে ফলবাগানের ফলও আমাদের যারপরনাই প্রয়োজনীয়।’ 
বলা বাহুল্য ‘যারপরনাই’ কথাটা শুনিতে যত একান্ত বড়ো ব্যবহারে ইহার অর্থ তত বড়ো নহে। 
 ‘                                         ’
পত্রলেখকের তরজমা : ‘সৌভাগ্যক্রমে বৃক্ষের কীটঅরিগণও নিজেরা তাহাদের স্থায়ী শত্রুহস্ত হইতে মুক্ত নয় এবং তাহাদের মধ্যে নানাজাতীয় পক্ষী আছে যাহাদিগকে তাহাদের অভ্যাস ও দৈহিক উপকরণগুলি বিশেষভাবে কীটদিগের সহিত সংগ্রামে উপযোগী করিয়াছে এবং যাহাদিগের সমস্ত জীবন তাহাদিগকে অনুধাবন করিতে ব্যয়িত হয়।’ 
 ‘যে’ সর্বনাম শব্দের প্রয়োগ সম্বন্ধে পূর্বেই আমাদের বক্তব্য জানাইয়াছি। 
আমাদের তরজমা : ‘ভাগ্যক্রমে বৃক্ষের শত্রুকীটসকলেরও নিজেদের নিত্যশত্রুর অভাব নাই এই শত্রুদের মধ্যে এমন অনেক জাতীয় পাখি আছে যাহাদের যুদ্ধোপকরণ এবং অভ্যাস সকল কীটআক্রমণের পক্ষে বিশেষ উপযোগী এবং যাহারা কীট শিকারেই সমস্ত জীবন যাপন করে।’ 
ইংরেজিতে  কথাটি নিতান্ত সহজ। কথ্য বাংলায় আমরা বলি নাছোড়বান্দা। কিন্তু লেখায় সব জায়গায় ইহা চলে না। আমাদের একজন পত্রলেখক ‘দৃঢ়াগ্রহ’ শব্দ ব্যবহার করিয়াছেন। কিন্তু ‘আগ্রহ’ শব্দে অন্তত বাংলায় প্রধানত একটি মনোধর্ম 

    
    

    
    
    

  

