

  
    গদ্যছন্দ ৯
                
    
    








  
  

        

      রবীন্দ্র রচনাবলী (:)
    
 
    
    গদ্যছন্দ ৯
    
    
    গদ্যছন্দ

চীনকবিতার তরজমা থেকে একটি দৃষ্টান্ত দেখাই।

স্বপ্ন দেখলুম  যেন চড়েছি কোনো উঁচু ডাঙায়  
সেখানে চোখে পড়ল গভীর এক ইঁদারা । 
চলতে চলতে কণ্ঠ আমার শুকিয়েছে  

ইচ্ছে হল  জল খাই । 

ব্যগ্র দৃষ্টি নামতে চায় ঠাণ্ডা সেই কুয়োর তলার দিকে । 
ঘুরলেম চারদিকে  দেখলেম ভিতরে তাকিয়ে  

জলে পড়ল আমার ছায়া । 

দেখি এক মাটির ঘড়া কালো সেই গহ্বরে  
দড়ি নাই যে তাকে টেনে তুলি । 
ঘড়াটা পাছে তলিয়ে যায় 

এই ভেবে প্রাণ কেন এমন ব্যাকুল হল । 

পাগলের মতো ছুটলেম সহায় খুঁজতে । 
গ্রামে গ্রামে ঘুরি  লোক নেই একজনও  
কুকুরগুলো ছুটে আসে টুঁটি কামড়ে ধরতে । 

কাঁদতে কাঁদতে ফিরে এলেম কুয়োর ধারে । 

জল পড়ে দুই চোখ বেয়ে  দৃষ্টি হল অন্ধপ্রায় । 
 
শেষকালে জাগলেম নিজেরই কান্নার শব্দে । 

ঘর নিস্তব্ধ  স্তব্ধ সব বাড়ির লোক  

বাতির শিখা নিবোনিবো  তার থেকে সবুজ ধোঁয়া উঠছে  
তার আলো পড়ছে আমার চোখের জলে । 

ঘণ্টা বাজল  রাতদুপুরের ঘণ্টা  

বিছানায় উঠে বসলুম  ভাবতে লাগলুম অনেক কথা । 
 
মনে পড়ল  যেডাঙাটা দেখছি সে চাংআনের কবরস্থান  

তিনশো বিঘে পোড়ো জমি  

ভার ী মাটি তার  উঁচুউঁচু সব ঢিবি  
নিচে গভীর গর্তে মৃতদেহ শোওয়ানো । 
শুনেছি  মৃত মানুষ কখনোকখনো দেখা দেয় সমাধির বাইরে । 
আজ আমার প্রিয় এসেছিল ইঁদারায় ডুবেযাওয়া সেই ঘড়া  
তাই দুচোখ বেয়ে জল পড়ে আমার কাপড় গেল ভিজে । 



    
    

    
    
    

  

