

  
    রুদ্রচণ্ড - দ্বাদশ দৃশ্য, ২৯
                
    
    








  
  

        

      রবীন্দ্র রচনাবলী (://.-..)
    
 -->
    
    রুদ্রচণ্ড - দ্বাদশ দৃশ্য, ২৯
    
    
    রুদ্রচণ্ড
তারে নিয়ে খেলা শুধু এক কাজ ছিল,
                             পৃথিবীতে আর কিছু ছিল না আমার,
                             তাহারি জীবন ছিল আমার জীবন—
                             এ মুহূর্ত্তে মরে গেল সেই বৎস মোর!
                             তারি নাম রুদ্রচণ্ড, আমি কেহ নই।
                             আয়, ছুরি, আয় তবে, প্রভু গেছে তোর—
                             এ শূন্য আসন তাঁর ভেঙে ফেল্‌ তবে।
বিঁধাইয়া বিঁধাইয়া 
 ভেঙে ফেল্‌, ভেঙে ফেল্‌, ভেঙে ফেল্‌ তবে।
অমিয়ার প্রবেশ
অমিয়া। &;&;&;&;   পিতা, পিতা, অমিয়ারে ক্ষমা কর পিতা!
চমকিয়া স্তব্ধ
রুদ্রচণ্ড।&;&;&;    আয় মা অমিয়া মোর, কাছে আয় বাছা!
এত দিন পিতা তোর ছিল না এ দেহে,
                             আজ সে সহসা হেথা এসেছে ফিরিয়া।
                             অমিয়া, মলিন বড়ো মুখখানি তোর!
                             আহা বাছা, কত কষ্ট পেলি এ জীবনে!
                             আর তোরে দুঃখ পেতে হবে না, বালিকা,
                             পাষণ্ড পিতার তোর ফুরায়েছে দিন।
অমিয়া।&;&;&;&;    রুদ্রচণ্ডকে আলিঙ্গন করিয়া—
ও কথা বোলো না পিতা, বোলো না, বোলো না—
                             অমিয়ার এ সংসারে কেহ নাই আর।
                             তাড়ায়ে দিয়েছে মোরে সমস্ত সংসার,
                             এসেছি পিতার কোলে বড়ো শ্রান্ত হয়ে।
                             যেথা তুমি যাবে পিতা যাব সাথে সাথে,
                             যা তুমি বলিবে মোর সকলি শুনিব,
                             তোমারে তিলেক-তরে ছাড়িব না আর।
রুদ্রচণ্ড।&;&;&;    আয় মা আমার তুই থাক্‌ বুকে থাক্‌।
সমস্ত জীবন তোরে কত কষ্ট দিনু!
                             এখন সময় মোর ফুরায়ে এসেছে,

    
    

    
    
    

  

