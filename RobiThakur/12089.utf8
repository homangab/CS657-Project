

  
    কড়ি ও কোমল  যৌবন  স্বপ্ন   ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  যৌবন  স্বপ্ন   ১
    
    
    যৌবন  স্বপ্ন 

আমার যৌবনস্বপ্নে যেন

ছেয়ে আছে বিশ্বের আকাশ । 
ফুলগুলি গায়ে এসে পড়ে

রূপসীর পরশের মতো । 
পরানে পুলক বিকাশিয়া

বহে কেন দক্ষিণা বাতাস 
যেথা ছিল যত বিরহিণী

সকলের কুড়ায়ে নিশ্বাস  
বসন্তের কুসুমকাননে

গোলাপের আঁখি কেন নত ? 
জগতের যত লাজময়ী

যেন মোর আঁখির সকাশ ? 
কাঁপিছে গোলাপ হয়ে এসে 
 মরমের শরমে বিব্রত  
প্রতি নিশি ঘুমাই যখন

পাশে এসে বসে যেন কেহ  
সচকিত স্বপনের মতো

জাগরণে পলায় সলাজে । 
যেন কার আঁচলের বায়

উষার পরশি যায় দেহ  
শত নূপুরের রুনুঝুনু

বনে যেন গুঞ্জরিয়া বাজে । 
মদির প্রাণের ব্যাকুলতা

ফুটে ফুটে বকুলমুকুলে  
কে আমারে করেছে পাগল — 
শূন্যে কেন চাই আঁখি তুলে  
যেন কোন্‌ উর্বশীর আঁখি

চেয়ে আছে আকাশের মাঝে  

    
    

    
    
    

  

