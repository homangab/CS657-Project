

  
    সংযোজন ১৮
                
    
    








  
  

        

      রবীন্দ্র রচনাবলী (:)
    
 
    
    সংযোজন ১৮
    
    
    সংযোজন


নমো হে  নমো নমো । 
তোমার কটাক্ষের ছন্দে মেনকার মঞ্জীরবন্ধে 
জেগে ওঠে গুঞ্জন মধুকরগঞ্জন 
নমো হে  নমো নমো । । 
[ পানাদুরা । সিংহল 
২৬ মে ১৯৩৪] 


৪ 

হে সখা  বারতা পেয়েছি মনে মনে 

তব নিশ্বাসপরশনে  
এসেছ অদেখা বন্ধু 

দক্ষিণসমীরণে । 

কেন বঞ্চনা কর মোরে  
কেন বাঁধ অদৃশ্য ডোরে  
দেখা দাও দেহমন ভ'রে 


মম নিকুঞ্জবনে । 

দেখা দাও চম্পকে রঙ্গনে  
দেখা দাও কিংশুকে কাঞ্চনে । 

কেন শুধু বাঁশরীর সুরে 
ভুলায়ে লয়ে যাও দূরে  
যৌবনউৎসবে ধরা দাও 

দৃষ্টির বন্ধনে । 


১৭ সেপ্টেম্বর ১৯৩৪ 
৫

বঁধু  কোন্‌ মায়া লাগল চোখে । 
বুঝি স্বপ্নরূপে ছিলে চন্দ্রলোকে । 

ছিল মন তোমারি প্রতীক্ষা করি 
যুগে যুগে দিনরাত্রি ধরি  
ছিল মর্মবেদনঘন অন্ধকারে— 

জন্ম জনম গেল বিরহশোকে । 





    
    

    
    
    

  

