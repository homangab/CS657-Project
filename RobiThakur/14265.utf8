

  
    বিচিত্রিতা  পসারিনী১
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  পসারিনী১
    
    
    পসারিনী

 পসারিনী 
ওগো পসারিনী  
কেটেছে সকালবেলা হাটে হাটে লয়ে বিকিকিনি । 

ঘরে ফিরিবার খনে 

কী জানি কী হল মনে  

বসিলি গাছের ছায়াতলে — 

লাভের জমানো কড়ি 

ডালায় রহিল পড়ি  

ভাবনা কোথায় ধেয়ে চলে । 
 
 
 এই মাঠ  এই
রাঙা ধূলি  
অঘ্রানেররৌদ্রলাগা চিক্কণ কাঁঠালপাতাগুলি 

শীতবাতাসের শ্বাসে 

এই শিহরন ঘাসে — 

কী কথা কহিল তোর কানে । 

বহুদূর নদীজলে 

আলোকের রেখা ঝলে  

ধ্যানে তোর কোন্‌ মন্ত্র আনে । 
 
 
 সৃষ্টির
প্রথম স্মৃতি হতে 
সহসা আদিম স্পন্দ সঞ্চরিল তোর রক্তস্রোতে । 

তাই এ তরুতে তৃণে 

প্রাণ আপনারে চিনে 

হেমন্তের মধ্যাহ্নের বেলা — 

মৃত্তিকার খেলাঘরে 

কত যুগযুগান্তরে 

হিরণে হরিতে তোর খেলা । 
 
 


    
    

    
    
    

  

