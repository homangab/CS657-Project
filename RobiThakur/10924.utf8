

  
    চিত্রা  পূর্ণিমা  ১
                
    
    








  
  

        

      রবীন্দ্র রচনাবলী (:)
    
 
    
    চিত্রা  পূর্ণিমা  ১
    
    
    পূর্ণিমা  

পড়িতেছিলাম গ্রন্থ বসিয়া একেলা 
সঙ্গীহীন প্রবাসের শূন্য সন্ধ্যাবেলা 
করিবারে পরিপূর্ণ । পণ্ডিতের লেখা 
সমালোচনার তত্ত্ব  পড়ে হয় শেখা 
সৌন্দর্য কাহারে বলে — আছে কী কী বীজ 
কবিত্বকলায়  শেলি  গেটে  কোল্‌রীজ 
কার কোন্‌ শ্রেণী । পড়ি পড়ি বহুক্ষণ 
তাপিয়া উঠিল শির  শ্রান্ত হল মন  
মনে হল সব মিথ্যা  কবিত্ব কল্পনা 
সৌন্দর্য সুরুচি রস সকলি জল্পনা 
লিপিবণিকের — অন্ধ গ্রন্থকীটগণ 
বহু বর্ষ ধরি শুধু করিছে রচন 
শব্দমরীচিকাজাল  আকাশের ‘ পরে 
অকর্ম আলস্যাবেশে দুলিবার তরে 
দীর্ঘ রাত্রিদিন । 
 
 

অবশেষে শ্রান্তি মানি 
তন্দ্রাতুর চোখে  বন্ধ করি গ্রন্থখানি 
ঘড়িতে দেখিনু চাহি দ্বিপ্রহর রাতি  
চমকি আসন ছাড়ি নিবাইনু বাতি । 
যেমন নিবিল আলো  উচ্ছ্বসিত স্রোতে 
মুক্ত দ্বারে  বাতায়নে  চতুর্দিক হতে 
চকিতে পড়িল কক্ষে বক্ষে চক্ষে আসি 
ত্রিভুবনবিপ্লাবিনী মৌন সুধাহাসি । 

হে সুন্দরী  হে প্রেয়সী  হে পূর্ণপূর্ণিমা  
অনন্তের অন্তরশায়িনী  নাহি সীমা 
তব রহস্যের । এ কী মিষ্ট পরিহাসে 
সংশয়ীর শুষ্ক চিত্ত সৌন্দর্যউচ্ছ্বাসে 


    
    

    
    
    

  

