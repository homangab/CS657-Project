

  
    যোগাযোগতৃতীয় অঙ্কতৃতীয় দৃশ্য ৪৯
                
    
    








  
  

        

      রবীন্দ্র রচনাবলী (:)
    
 
    
    যোগাযোগতৃতীয় অঙ্কতৃতীয় দৃশ্য ৪৯
    
    
    যোগাযোগ

মধুসূদন । ভিক্ষে দিতে চাও ? আচ্ছা  কই দেখি তোমার আলোয়ান 
কুমুদিনীর আলোয়ান নিজের গায়ে জড়িয়ে নিলে 
 
মুরলী 
 
মুরলীর প্রবেশ 
 
মুরলী । হুজুর 
 
একশো টাকার নোট দিয়া 
 
মধুসূদন । তোমার মা'জি তোমাকে বকশিশ দিয়েছেন । 
মুরলী । হুজুর — 
মধুসূদন । হুজুর কী রে ব্যাটা বোকা  নে তোর মায়ের হাত থেকে । এই টাকা দিয়ে যত খুশি গরম কাপড় কিনে নিস । যা — 
 
মুরলীর প্রস্থান [ও পুনঃপ্রবেশ] 
 
মুরলী । হুজুর  বড়োসাহেবের কাছ থেকে কানু দালাল এসেছে । 
 
তাড়াতাড়ি উঠে 
 
মধুসূদন । আমি যত শীগগির পারি আসছি । ডেকে দিয়ে যাচ্ছি মেজোবউকে । 
[প্রস্থান 
 
মোতির মায়ের প্রবেশ 
 
মোতির মা । দিদি 
কুমুদিনী । এসো ভাই  এসো । আমার দাদার টেলিগ্রাম পেয়েছি । 
মোতির মা । কেমন আছেন ? বড়োঠাকুর এনে দিলেন বুঝি ? 
কুমুদিনী । ভালোই আছেন । 
মোতির মা । আজ মনে হল বড়োঠাকুরের মনটা যেন প্রসন্ন । 


    
    

    
    
    

  

