

  
    খেয়া  অনাহত১
                
    
    








  
  

        

      রবীন্দ্র রচনাবলী (:)
    
 
    
    খেয়া  অনাহত১
    
    
    অনাহত

দাঁড়িয়ে আছ আধেক  খোলা 
 বাতায়নের
ধারে 
 নূতন বধূ
বুঝি ? 
আসবে কখন চুড়িওলা 
 তোমার
গৃহদ্বারে 
 লয়ে তাহার
পুঁজি । 
দেখছ চেয়ে গোরুর গাড়ি 
 উড়িয়ে চলে
ধূলি 
 খর রোদের
কালে  
দূর নদীতে দিচ্ছে পাড়ি 
 বোঝাই
নৌকাগুলি— 
 বাতাস লাগে
পালে । 
 
আধেক  খোলা বিজন ঘরে 
 ঘোমটা 
ছায়ায় ঢাকা 
 একলা
বাতায়নে  
বিশ্ব তোমার আঁখির ’পরে 
 কেমনে পড়ে
আঁকা  
 তাই ভাবি যে
মনে । 
ছায়াময় সে ভুবনখানি 
 স্বপন দিয়ে
গড়া 
 রূপকথাটি 
ছাঁদা  
কোন্‌ সে পিতামহীর বাণী— 
 নাইকো
আগাগোড়া  
 দীর্ঘ ছড়া
বাঁধা । 
 
আমি ভাবি হঠাৎ যদি 
 বৈশাখের এক
দিন 
 বাতাস বহে
বেগে— 
লজ্জা ছেড়ে নাচে নদী 



    
    

    
    
    

  

