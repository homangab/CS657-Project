

  
    কালের যাত্রা- রথের রশি, ৬
                
    
    








  
  

        

      রবীন্দ্র রচনাবলী (://.-..)
    
 -->
    
    কালের যাত্রা- রথের রশি, ৬
    
    
    কালের যাত্রা

সন্ন্যাসীর প্রবেশ 
সন্ন্যাসী 
সর্বনাশ এল । 
গুরুগুরু শব্দ মাটির নীচে । 
ভূমিকম্পের জন্ম হচ্ছে । 
গুহার মধ্য থেকে আগুন লক্‌লক্‌ মেলছে রসনা । 
পূর্বে পশ্চিমে আকাশ হয়েছে রক্তবর্ণ । 
প্রলয়দীপ্তির আঙটি পরেছে দিক্‌চক্রবাল । 
[ প্রস্থান 

প্রথম নাগরিক 
দেশে পুণ্যাত্মা কেউ নেই কি আজ । 
ধরুক-না এসে দড়িটা । 

দ্বিতীয় নাগরিক 
এক-একটি পুণ্যাত্মাকে খুঁজে বের করতেই 
এক-এক যুগ যায় বয়ে — 
ততক্ষণ পাপাত্মাদের হবে কী দশা । 
তৃতীয় নাগরিক 
পাপাত্মাদের কী হবে তা নিয়ে ভগবানের মাথাব্যাথা নেই । 
দ্বিতীয় নাগরিক 
সে কী কথা । সংসার তো পাপাত্মাদের নিয়েই । 
তারা না থাকলে তো লোকনাথের রাজত্ব উজাড় । 
পুণ্যাত্মা কালেভদ্রে দৈবাৎ আসে , 
আমাদের ঠেলায় দৌড় মারে বনে জঙ্গলে গুহায় । 
প্রথম নাগরিক 
দড়িটার রঙ যেন এল নীল হয়ে । 
সামলে কথা কোস । 

মেয়েদের প্রবেশ 
প্রথমা 


    
    

    
    
    

  

