

  
    ছবি ও গান  বিদায়  ২
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  বিদায়  ২
    
    
    ছবি ও গান

অতি দূর অশথের ছায়ে

মিশায়ে কে গেল রে  
 
রমণী দাঁড়ায়ে জোছনায় । 
 সীমাহীন জগতের মাঝে

আশা তার হারায়ে গেল  
 
আজি এই গভীরে নিশীথে  
 শূন্য অন্ধকারখানি

মলিন মুখশ্রী নিয়ে 
 
দাঁড়িয়ে রহিল একভিতে । 
  
 
পশ্চিমের আকাশসীমায় 
 
চাঁদখানি অস্তে যায় যায় । 
 ছোটো ছোটো মেঘগুলি

সাদা সাদা পাখা তুলি 
 
চলে যায় চাঁদের চুমো নিয়ে  
 আঁধার গাছের ছায়

ডুবু ডুবু জোছনায় 
 
ম্লানমুখী রমণী দাঁড়িয়ে । 

    
    

    
    
    

  

