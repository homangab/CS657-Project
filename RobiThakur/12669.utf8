

  
    নবজাতক  জবাবদিহি ১
                
    
    








  
  

        

      রবীন্দ্র রচনাবলী (:)
    
 
    
    নবজাতক  জবাবদিহি ১
    
    
    জবাবদিহি
কবি হয়ে দোলউৎসবে 

কোন্‌ লাজে কালো সাজে আসি  
এ নিয়ে রসিকা তোরা সবে 

করেছিলি খুব হাসাহাসি । 
চৈত্রের দোলপ্রাঙ্গণে 

আমার জবাবদিহি চাই 
এ দাবি তোদের ছিল মনে  

কাজ ফেলে আসিয়াছি তাই । 
দোলের দিনে  সে কী মনের ভুলে  

পরেছিলাম যখন কালো কাপড়  
দখিন হাওয়া দুয়ারখানা খুলে 

হঠাৎ পিঠে দিল হাসির চাপড় । 
সকল বেলা বেড়াই খুঁজি খুঁজি 

কোথা সে মোর গেল রঙের ডালা  
কালো এসে আজ লাগালো বুঝি 

শেষ প্রহরে রঙহরণের পালা । 
 
ওরে কবি  ভয় কিছু নেই তোর — 

 কালো রঙ যে সকল রঙের চোর । 
জানি যে ওর বক্ষে রাখে তুলি 

হারিয়েযাওয়া পূর্ণিমা ফাল্গুনী — 
অস্তরবির রঙের কালো ঝুলি  

রসের শাস্ত্রে এই কথা কয় শুনি । 
অন্ধকারে অজানাসন্ধানে 

অচিন লোকে সীমাবিহীন রাতে 
রঙের তৃষা বহন করি প্রাণে 

চলব যখন তারার ইশারাতে  
হয়তো তখন শেষবয়সের কালো 

করবে বাহির আপন গ্রন্থি খুলি 
যৌবনদীপ — জাগাবে তার আলো 



    
    

    
    
    

  

