

  
    কথা  স্পর্শমণি২
                
    
    








  
  

        

      রবীন্দ্র রচনাবলী (:)
    
 
    
    কথা  স্পর্শমণি২
    
    
    কথা

সহসা বিস্মৃতি ছুটে 

সাধু ফুকারিয়া উঠে  

‘ ঠিক বটে ঠিক । 
একদিন নদীতটে

কুড়ায়ে পেয়েছি বটে 


পরশমানিক । 
যদি কভু লাগে দানে

সেই ভেবে ওইখানে 

পুঁতেছি বালুতে — 
নিয়ে যাও হে ঠাকুর 

দুঃখ তব হবে দূর 

ছুঁতে নাহি ছুঁতে ।' 
বিপ্র তাড়াতাড়ি আসি

খুঁড়িয়া বালুকারাশি 

 পাইল সে মণি  
লোহার মাদুলি দুটি

সোনা হয়ে উঠে ফুটি  

ছুঁইল যেমনি । 
ব্রাহ্মণ বালুর'পরে

বিস্ময়ে বসিয়া পড়ে — 

ভাবে নিজে নিজে । 
যমুনা কল্লোলগানে

চিন্তিতের কানে কানে 

কহে কত কী যে  
নদীপারে রক্তছবি

দিনান্তের ক্লান্ত রবি 

গেল অস্তাচলে — 
তখন ব্রাহ্মণ উঠে

সাধুর চরণে লুটে 

কহে অশ্রুজলে  
‘ যে ধনে হইয়া ধনী

মণিরে মান না মণি 

তাহারি খানিক 
মাগি আমি নতশিরে । '

এত বলি নদীনীরে 

ফেলিল মানিক । 


    
    

    
    
    

  

