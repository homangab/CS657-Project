

  
    কড়ি ও কোমল - শেষ কথা , ২
                
    
    








  
  

        

      রবীন্দ্র রচনাবলী (://.-..)
    
 -->
    
    কড়ি ও কোমল - শেষ কথা , ২
    
    
    শেষ কথা 

মনে হয় কী একটি শেষ কথা আছে , 
সে কথা হইলে বলা সব বলা হয় । 
কল্পনা কাঁদিয়া ফিরে তারি পাছে পাছে , 
তারি তরে চেয়ে আছে সমস্ত হৃদয় । 
শত গান উঠিতেছে তারি অন্বেষণে , 
পাখির মতন ধায় চরাচরময় । 
শত গান ম'রে গিয়ে , নূতন জীবনে 
একটি কথায় চাহে হইতে বিলয় । 
সে কথা হইলে বলা নীরব বাঁশরি , 
আর বাজাব না বীণা চিরদিন - তরে । 
সে কথা শুনিতে সবে আছে আশা করি , 
মানব এখনো তাই ফিরিছে না ঘরে । 
সে কথায় আপনারে পাইব জানিতে , 
আপনি কৃতার্থ হব আপন বাণীতে । 


    
    

    
    
    

  

