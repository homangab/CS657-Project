

  
    নারীচরিত্রবর্জিত সংক্ষিপ্ত বিসর্জন  দ্বিতীয় দৃশ্য ৬
                
    
    








  
  

        

      রবীন্দ্র রচনাবলী (:)
    
 
    
    নারীচরিত্রবর্জিত সংক্ষিপ্ত বিসর্জন  দ্বিতীয় দৃশ্য ৬
    
    
    বিসর্জন 



  
নিষেধিল স্পর্ধাভারে । 
  

জয়সিংহ । গোবিন্দমাণিক্য 
রঘুপতি । হাঁ গো  হাঁ  তোমার রাজা গোবিন্দমাণিক্য 

  
    তোমার সকলশ্রেষ্ঠ — তোমার প্রাণের 
    অধীশ্বর অকৃতজ্ঞ পালন করিনু 
    এত যত্নে স্নেহে তোরে শিশুকাল হতে  
    আমাচেয়ে প্রিয়তর আজ তোর কাছে 
    গোবিন্দমাণিক্য ? 
  

জয়সিংহ । প্রভু  পিতৃকোলে বসি 

  
    আকাশে বাড়ায় হাত ক্ষুদ্র মুগ্ধ শিশু 
    পূর্ণচন্দ্রপানে — দেব  তুমি পিতা মোর  
    পূর্ণশশী মহারাজ গোবিন্দমাণিক্য । 
    কিন্তু এ কী বকিতেছি কী কথা শুনিনু 
    মায়ের পূজার বলি নিষেধ করেছে 
    রাজা ? এ আদেশ কে মানিবে ? 
  

রঘুপতি । না মানিলে 

  
    নির্বাসন । 
  

জয়সিংহ । মাতৃপূজাহীন রাজ্য হতে 

  
    নির্বাসন দণ্ড নহে । এ প্রাণ থাকিতে 
    অসম্পূর্ণ নাহি রবে জননীর পূজা । 
    যার 'পরে রয়েছে যে ভার  বল তার 
    আছে সে কাজের । করিবই মা'র পূজা 
    যদি সত্য মায়ের সেবক হই মোরা । 
    চলো প্রভু  বাজাই মায়ের ডঙ্কা  ডেকে 
    আনি পুরবাসীগণে  মন্দিরের দ্বার 
    খুলে দিই । — ওরে  আয় তোরা  আয়  আয়  
    অভয়ার পূজা হবে — নির্ভয়ে আয় রে 
    তোরা মায়ের সন্তান আয় পুরবাসী 
  

[জয়সিংহ ও রঘুপতির প্রস্থান 


  
    
      পুরবাসীগণের প্রবেশ 
    
  

অক্রূর । ওরে  আয় রে আয় 
সকলে । জয় মা 
  

    
    

    
    
    

  

