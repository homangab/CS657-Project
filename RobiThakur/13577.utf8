

  
    খাপছাড়া   ২
                
    
    








  
  

        

      রবীন্দ্র রচনাবলী (:)
    
 
    
    খাপছাড়া   ২
    
    
    ২
অল্পেতে খুশি হবে 

দামোদর শেঠ কি । 
মুড়কির মোয়া চাই  

চাই ভাজা ভেট‌্‌কি । 
 

আনবে কট্‌কি জুতো  

মট্‌কিতে ঘি এনো  
জলপাইগুঁড়ি থেকে 

এনো কই জিয়োনো — 
চাঁদনিতে পাওয়া যাবে 

বোয়ালের পেট কি । 
 
চিনেবাজারের থেকে 
 এনো তো করমচা  
কাঁকড়ার ডিম চাই  
 চাই যে গরম চা  
নাহয় খরচা হবে 
 মাথা হবে হেঁট কি । 
 
মনে রেখো বড়ো মাপে 
 করা চাই আয়োজন  
কলেবর খাটো নয় — 
 তিন মোন প্রায় ওজন । 
খোঁজ নিয়ো ঝড়িয়াতে 
 জিলিপির রেট কী । 


    
    

    
    
    

  

