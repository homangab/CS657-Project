

  
    নারীচরিত্রবর্জিত সংক্ষিপ্ত বিসর্জন - চতুর্থ দৃশ্য, ১৭
                
    
    








  
  

        

      রবীন্দ্র রচনাবলী (://.-..)
    
 -->
    
    নারীচরিত্রবর্জিত সংক্ষিপ্ত বিসর্জন - চতুর্থ দৃশ্য, ১৭
    
    
    বিসর্জন 



  
কেহ ডাকিবে না তোরে । ওই পদধ্বনি! 
    জয়সিংহ বটে! জয় নৃমুণ্ডমালিনী , 
    পাষণ্ডদলনী মহাশক্তি! 
  


  
    
      জয়সিংহের দ্রুত প্রবেশ 
      
        জয়সিংহ , 
      
    
    রাজরক্ত কই ? 
  

জয়সিংহ ।&;&;&; আছে আছে । ছাড়ো মোরে । 

  
    নিজে আমি করি নিবেদন । — রাজরক্ত 
    চাই তোর , দয়াময়ী , জগৎ পালিনী 
    মাতা ? নহিলে কিছুতে তোর মিটিবে না 
    তৃষা! আমি রাজপুত , পূর্বপিতামহ 
    ছিল রাজা , এখনো রাজত্ব করে মোর 
    মাতামহবংশ — রাজরক্ত আছে দেহে । 
    এই রক্ত দিব । এই যেন শেষ রক্ত 
    হয় মাতা , এই রক্তে শেষ মিটে যেন 
    অনন্ত পিপাসা তোর , রক্ততৃষাতুরা! 
  

&; 

  
    
      বক্ষে ছুরি-বিন্ধন 
    
  

&; 
রঘুপতি ।&;&;&; জয়সিংহ! জয়সিংহ! নির্দয়! নিষ্ঠুর! 

  
    এ কী সর্বনাশ করিলি রে! জয়সিংহ , 
    অকৃতজ্ঞ , গুরুদ্রোহী , পিতৃমর্মঘাতী , 
    স্বেচ্ছাচারী! জয়সিংহ , কুলিশকঠিন! 
    ওরে জয়সিংহ , মোর একমাত্র প্রাণ , 
    প্রাণাধিক , জীবন-মন্থন-করা ধন! 
    জয়সিংহ , বৎ স মোর , হে গুরুবৎ সল ! 
    ফিরে আয় , ফিরে আয় , তোরে ছাড়া আর 
    কিছু নাহি চাহি! অহংকার অভিমান 
    দেবতা ব্রাহ্মণ সব যাক! তুই আয়! 
    &; 
    প্রতিমার পদতলে মাথা রাখিয়া 
    &; 
    ফিরে দে , ফিরে দে , ফিরে দে , ফিরে দে! 
    &; 
  


    
    

    
    
    

  

