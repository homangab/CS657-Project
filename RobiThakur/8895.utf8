

  
    বাংলাভাষাপরিচয় ২১২
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ২১২
    
    
    বাংলাভাষাপরিচয় ২১

আকাশ  থেকে  পড়া  মাথায়  আকাশ  ভেঙে  পড়া  হাড়  কালী  করে  দেওয়া  পিটিয়ে  লম্বা  করা  তেসে দেওয়া গায়ে ফুঁ দিয়ে বেড়ানো নাকে তেল দিয়ে ঘুমোনো তেলে বেগুনে জ্বলা পিত্তি জ্বলে যাওয়া হাড়ে হাড়ে বজ্জাতি ঘেন্না পিত্তি বুদ্ধির ঢেঁকি পাড়া মাথায় করা তুলো ধুনে দেওয়া ঘোল খাইয়ে দেওয়া হেসে কুরুক্ষেত্র হাসতে হাসতে পেটের নাড়ি ছেঁড়া কিল খেয়ে কিল চুরি আদায় কাঁচকলায় আহ্লাদে আটখানা : এমন বিস্তর আছে।
বাংলায় অনেক জোড়া শব্দ আছে যার এক অংশে অর্থ অন্য অংশে নিরর্থকতা। তাতে করে অর্থের চারি দিকে একটা ঝাপসা পরিমণ্ডল সৃষ্টি করা হয়েছে সেই জায়গাটাতে যা তা কল্পনা করবার উপায় থাকে।
আমরা বলি ‘ওষুধপত্র’। ‘ওষুধ’ বলতে কী বোঝায় তা জানা আছে কিন্তু ‘পত্রটা’ যে কী তার সংজ্ঞা নির্ণয় করা  অসম্ভব।  ওটুকু  অব্যক্তই  রেখে  দেওয়া  হয়েছে  সুতরাং  ওতে  অনেক  কিছুই  বোঝাতে  পারে।  হয়তো ফীবার্‌মিক্‌শ্চারের  সঙ্গে  মকরধ্বজ  ডাক্তারের  প্রেস্‌ক্রিপ্‌শন  থর্মমীটার  কুইনীনের  বড়ি  হোমিয়োপ্যাথি ওষুধের বাক্স। হয়তো তাও নয়। হয়তো কেবলমাত্র দু বোতল ডিগুপ্ত। এমনি ‘মালপত্র’ ‘দলিলপত্র’ বিছানাপত্র’ প্রভৃতি শব্দে ব্যক্ত অব্যক্তের যুগলমিলন।
আরএকরকম জোড়মেলানো শব্দ আছে যেখানে দুই ভাগেরই এক মানে কিংবা প্রায়  সমান মানে যেমন ‘লোকলস্কর’। এই ‘লস্কর’ শব্দে সব জায়গাতেই যে ফৌজ বোঝাতেই তা নয় প্রায় ওতে ‘লোক’ শব্দের অর্থের সঙ্গে  অনির্দিষ্ট  লোকসঙ্ঘের ব্যাপকতা  বোঝায়।  অন্যরকম করে বলতে  গেলে হয়ত বলতুম  হাজার হাজার লোক চলেছে অথচ গুণে দেখলে হয়ত আড়াইশো’র বেশি লোক পাওয়া যেত না।
খুব ‘চড়চাপড়’ লাগালে : ওর মধ্যে চড়টা সুনিশ্চিত চাপড়টা অনিশ্চিত। ওটা কি তবে একবার গালে চড় একবার পিঠে চাপড়। খুব সম্ভব তা নয়। তবে কি অনেকগুলো চড়। হতেও পারে।
মারাধরা  মারধোর : বর্ণিত ঘটনায় শুধু হয়তো মারাই হয়েছিল কিন্তু ধরা হয়নি। কিন্তু ‘মারধোর’ শব্দের দ্বারা মারটাকে সুনির্দিষ্ট সীমার বাইরে ব্যাপ্ত করা হল। যে উৎপাতটা ঘটেছিল তার ক্ষুদ্র ক্ষুদ্র অংশগুলো এই শব্দে ইঙ্গিতের মধ্যে সেরে দেওয়া হয়েছে।
 ‘কালিকিষ্টি’ এটা একটা ভঙ্গীওয়ালা কথা। শুধু ‘কালো’ বলে যখন মনে তৃপ্তি হয় না তখন তার সঙ্গে ‘কিষ্টি’ যোগ করে কালিমাকে আরও অবজ্ঞায় ঘনিয়ে তোলা হয়।
ভাবনাচিন্তা  আপদবিপদ  কাটাছাঁটা  হাঁকডাক  শব্দে  অর্থের  বিস্তার  করে।  শুধু  ‘চিন্তা’  দুঃখজনক  কিন্তু ‘ভাবনাচিন্তা’ বিচিত্র এবং দীর্ঘায়িত।
স্বতন্ত্র  শব্দে  ‘আপদ’  কিংবা  ‘বিপদ’  বলতে  যে  বিশেষ  ঘটনা  বোঝায়  যুক্ত  শব্দে  ঠিক  তা  বোঝায়  না। ‘আপদবিপদ’ সমষ্টিগত ওর মধ্যে অনির্দিষ্টভাবে নানাপ্রকার দুর্যোগের সম্ভাবনার সংকেত আছে।
 ‘ধারধোর’ শব্দে ধার কথার উপরেও আর কিছু অস্পষ্টভাবে উদ্‌বৃত্ত থাকে। হয়তো কাউকে ধরে পড়া। রূপক অর্থে শুধু ‘ছাই’ শব্দে তুচ্ছতা বোঝায় যথেষ্ট এই অর্থে ‘ছাই’ শব্দের ব্যবহার হয়ে থাকে যেমন : কী ছাই বকছ। কিন্তু ‘ছাইভস্ম কী যে বকছ’ এতে প্রলাপের বহর যেন বড়ো করে দেখানো হয়।
 ‘হাঁড়িকুঁড়ি’ শব্দ সংক্ষেপে পাকশালার বহুবিধ আয়োজনের ছবি এনে দেয়। এরকম স্থলে তন্নতন্ন বর্ণনার চেয়ে অস্পষ্ট বর্ণনার প্রভাব বেশি। ‘মামলামকদ্দমা’ শব্দটা ব্রিটিশ আদালদের দীর্ঘপ্রলম্বিত বিপত্তির দ্বিপদী প্রতীক। এইজাতীয় শব্দের কতকগুলি নমুনা দেওয়া গেল : মাথামুণ্ডু মালমসলা গোনাগুন্তি চালচলন বাঁধাছাঁদা হাসিতামাশা  বিয়েথাওয়া  দেওয়াথোওয়া  বেঁটেখাটো  পাকাপোক্ত  মায়াদয়া  ছুটোছুটি  কুটোকাটা  কাঁটাখোঁচা ঘোরাফেরা নাচাকোঁদা জাঁকজমক গড়াপেটা জানাশোনা চাষাভুষো দাবিদাওয়া অদলবদল ছেলেপুলে নাতিপুতি।


    
    

    
    
    

  

