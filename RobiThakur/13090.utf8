

  
    প্রহাসিনী  সংযোজন ৬
                
    
    








  
  

        

      রবীন্দ্র রচনাবলী (:)
    
 
    
    প্রহাসিনী  সংযোজন ৬
    
    
    প্রহাসিনী
তিয়াষিদল সহসা এত সাহসে করি ভর 

কী আশা নিয়ে বিধুরে আজি ঘিরে 
 
পাণিনিরসপানের বেলা দিয়েছে এরা ফাঁকি  

অমরকোষভ্রমর এরা নহে । 
নহে তো কেহসারস্বতরসসারসপাখি  

গৌড়পাদপাদপে নাহি রহে । 
 
অনুস্বরে ধনুঃশরটংকারের সাড়া 

শঙ্কা করি দূরে দূরেই ফেরে । 
শঙ্করআতঙ্কে এরা পালায় বাসাছাড়া  

পালি ভাষায় শাসায় ভীরুদেরে । 
 
চারস ঘন শ্রাবণধারাপ্লাবন লোভাতুর 

কলাসদনে চাতক ছিল এরা — 
সহসা আজি কৌমুদীতে পেয়েছে এ কী সুর  

চকোরবেশে বিধুরে কেন ঘেরা 



নিমন্ত্রণ 




প্রজাপতি যাঁদের সাথে 
 পাতিয়ে আছেন
সখ্য  
আর যাঁরা সব প্রজাপতির 
 ভবিষ্যতের
লক্ষ্য  
উদরায়ণ উদার ক্ষেত্রে 
 মিলুন উভয়
পক্ষ  
রসনাতে রসিয়ে উঠুক 
 নানারসের
ভক্ষ্য । 
সত্যযুগে দেবদেবীদের 
 ডেকেছিলেন
দক্ষ 
অনাহূত পড়ল এসে 
 মেলাই যক্ষ
রক্ষ  


    
    

    
    
    

  

