

  
    ছেলেভুলানো ছড়া : ২২১
                
    
    








  
  

        

      রবীন্দ্র রচনাবলী (:)
    
 
    
    ছেলেভুলানো ছড়া : ২২১
    
    
    ছেলেভুলানো ছড়া : ২


সোনার চাদর গায়ে॥
তোমরা কে বলিবে কালো।
পাটনা থেকে হলুদ এনে
গা ক’রে দিব আলো॥ 

৭৫
খোকো ঘুমালে দিব দান
পাব ফুলের ডালি।
কোন্‌ ঘাটে ফুল তুলেছে
ওরে বনমালী।
চাঁদমুখেতে রোদ লেগেছে
তুলে ধরো ডালি॥
খোকো আমাদের ধন।
বাড়িতে নটের বন।
বাহিরবাড়ি ঘর করেছি
সোনার সিংহাসন॥ 

৭৬
আয় ঘুম আয় কলাবাগান দিয়ে
হৈঁড়েপানা মেঘ করেছে।
লখার মা নথ পরেছে কপাল ফুটো ক’রে।
আমানি খেতে দাঁত ভেঙেছে।
সিঁদুর পরবে কিসে॥ 

৭৭
খোকোমণির বিয়ে দেব হটমালার দেশে।
তারা গাই বলদে চষে।
তারা হীরেয় দাঁত ঘষে।
রুই মাছ পালঙের শাক ভারে ভারে আসে॥
খোকোর দিদি কোণায় বসে আছে।
কেউ দুটি চাইতে গেলে বলে আর কি আমার আছে॥ 



    
    

    
    
    

  

