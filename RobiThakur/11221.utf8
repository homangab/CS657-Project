

  
    কথা  বিচারক২
                
    
    








  
  

        

      রবীন্দ্র রচনাবলী (:)
    
 
    
    কথা  বিচারক২
    
    
    কথা

রক্ত অশ্বে রঘুনাথ চলে  
আকাশ বধির জয়কোলাহলে — 
সহসা যেন কী মন্ত্রের বলে 
 থেমে গেল রণতূর্য  
 
 
সহসা কাহার চরণে ভূপতি 
 জানালো পরম দৈন্য ? 
সমরোন্মাদে ছুটিতে ছুটিতে 
সহসা নিমেষে কার ইঙ্গিতে 
সিংহদুয়ার থামিল চকিতে 
 আশি সহস্র সৈন্য ? 
 
 
ব্রাহ্মণ আসি দাঁড়ালো সমুখে 
 ন্যায়াধীশ রামশাস্ত্রী
। 
দুই বাহু তাঁর তুলিয়া উধাও 
কহিলেন ডাকি  ‘ রঘুনাথ রাও  
নগর ছাড়িয়া কোথা চলে যাও  
 না লয়ে পাপের শাস্তি ?
' 
 
 
নীরব হইল জয়কোলাহল  
 নীরব সমরবাদ্য । 
‘ প্রভু  কেন আজি' কহে রঘুনাথ  
‘ অসময়ে পথ রুধিলে হঠাৎ  
চলেছি করিতে যবননিপাত  
 জোগাতে যমের খাদ্য ।' 
 
 
কহিলা শাস্ত্রী  ‘ বধিয়াছ তুমি 
 আপন ভ্রাতার পুত্রে । 



    
    

    
    
    

  

