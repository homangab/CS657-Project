

  
    বিসর্জন- দ্বিতীয় অঙ্ক - প্রথম দৃশ্য, ৩৫
                
    
    








  
  

        

      রবীন্দ্র রচনাবলী (://.-..)
    
 -->
    
    বিসর্জন- দ্বিতীয় অঙ্ক - প্রথম দৃশ্য, ৩৫
    
    
    বিসর্জন 



&;&;জয়সিংহ ।&;&;&;&;&;&;&;&;&;&;&;&;&;&;&;&;&;&;&;&; উপায়! কিসের 

  
    উপায় প্রভু! হা ধিক্‌! জননী , তোমার 
    হস্তে খড়্গ নাই ? রোষে তব বজ্রানল 
    নাহি চণ্ডী ? তব ইচ্ছা উপায় খুঁজিছে , 
    খুঁড়িছে সুরঙ্গপথ চোরের মতন 
    রসাতলগামী ? একি পাপ! 
  



রঘুপতি ।&;&;&;&;&;&;&;&;&;&;&;&;&;&;&;&;&;&;&;&;&;&;&;&; পাপপুণ্য 

  
    তুমি কিবা জানো! 
  

জয়সিংহ ।&;&;&;&; শিখেছি তোমারি কাছে । 
রঘুপতি ।&;&;&;&; তবে এসো বৎস , আর-এক শিক্ষা দিই । 

  
    পাপপুণ্য কিছু নাই । কে বা ভ্রাতা , কে বা 
    আত্মপর! কে বলিল হত্যাকাণ্ড পাপ! 
    এ জগৎ মহা হত্যাশালা । জানো না কি 
    প্রত্যেক পলকপাতে লক্ষকোটি প্রাণী 
    চির আঁখি মুদিতেছে! সে কাহার খেলা ? 
    হত্যায় খচিত এই ধরণীর ধূলি । 
    প্রতিপদে চরণে দলিত শত কীট — 
    তাহারা কী জীব নহে ? রক্তের অক্ষরে 
    অবিশ্রাম লিখিতেছে বৃদ্ধ মহাকাল 
    বিশ্বপত্রে জীবের ক্ষণিক ইতিহাস । 
    হত্যা অরণ্যের মাঝে , হত্যা লোকালয়ে , 
    হত্যা বিহঙ্গের নীড়ে , কীটের গহ্বরে , 
    অগাধ সাগর-জলে , নির্মল আকাশে , 
    হত্যা অকারণে , হত্যা অনিচ্ছার বশে — 
    চলেছে নিখিল বিশ্ব হত্যার তাড়নে 
    ঊর্ধ্বশ্বাসে প্রাণপণে , ব্যাঘ্রের আক্রমে 
    মৃগসম , মুহূর্ত দাঁড়াতে নাহি পারে । 
    মহাকালী কালস্বরূপিণী , রয়েছেন 
    দাঁড়াইয়া তৃষাতীক্ষ্ম লোলজিহ্বা মেলি — 
    বিশ্বের চৌদিক বেয়ে চির রক্তধারা 
    ফেটে পড়িতেছে , নিষ্পেষিত দ্রাক্ষা হতে 
    রসের মতন , অনন্ত খর্পরে তাঁর — 
  


    
    

    
    
    

  

