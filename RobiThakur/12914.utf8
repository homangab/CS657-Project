

  
    আকাশপ্রদীপ  ময়ূরের দৃষ্টি ২
                
    
    








  
  

        

      রবীন্দ্র রচনাবলী (:)
    
 
    
    আকাশপ্রদীপ  ময়ূরের দৃষ্টি ২
    
    
    আকাশপ্রদীপ

ভাবলুম  মাহেন্দজারোতে 


এইরকম চৈত্রশেষের অকেজো সকালে 

কবি লিখেছিল কবিতা  

বিশ্বপ্রকৃতি তার কোনোই হিসাব রাখে নি । 

কিন্তু  ময়ূর আজও আছে প্রাণের দেনাপাওনায়  

কাঁচা আম ঝুলে পড়েছে ডালে । 


নীল আকাশ থেকে শুরু করে সবুজ পৃথিবী পর্যন্ত 

কোথাও ওদের দাম যাবে না কমে । 

আর  মাহেন্দজারোর কবিকে গ্রাহ্যই করলে না । 

পথের ধারের তৃণ  আঁধার রাত্রের জোনাকি । 
 

নিরবধি কাল আর বিপুলা পৃথিবীতে 

মেলে দিলাম চেতনাকে  

টেনে নিলেম প্রকৃতির ধ্যান থেকে বৃহৎ বৈরাগ্য 

আপন মনে  

খাতার অক্ষরগুলোকে দেখলুম 

মহাকালের দেয়ালিতে 

পোকার ঝাঁকের মতো । 

ভাবলুম  আজ যদি ছিঁড়ে ফেলি পাতাগুলো 

তা হলে পর্শুদিনের অন্ত্যসৎকার এগিয়ে রাখব মাত্র । 
 

এমন সময় আওয়াজ এল কানে  

“ দাদামশায়  কিছু লিখেছ না কি । ' 


ওই এসেছে — ময়ূর না  

ঘরে যার নাম সুনয়নী  

আমি যাকে ডাকি শুনায়নী ব ' লে । 

ওকে আমার কবিতা শোনাবার দাবি সকলের আগে । 

আমি বললেম  “ সুরসিকে  খুশি হবে না  

এ গদ্যকাব্য । ” 

কপালে ভ্রূকুঞ্চনের ঢেউ খেলিয়ে 

বললে  “ আচ্ছা  তাই সই । ” 

সঙ্গে একটু স্তুতিবাক্য দিলে মিলিয়ে  


    
    

    
    
    

  

