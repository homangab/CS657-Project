

  
    অনুবাদ কবিতা  জীবন উৎসর্গ১
                
    
    








  
  

        

      রবীন্দ্র রচনাবলী (:)
    
 
    
    অনুবাদ কবিতা  জীবন উৎসর্গ১
    
    
    জীবন উৎসর্গ

এসো এসো এই বুকে নিবাসে তোমার  
যূথভ্রষ্ট বাণবিদ্ধ হরিণী আমার  
এইখানে বিরাজিছে সেই চির হাসি  
আঁধারিতে পারিবে না তাহা মেঘরাশি । 
এই হস্ত এ হৃদয় চিরকাল মতো 
তোমার  তোমারি কাজে রহিবে গো রত  
কিসের সে চিরস্থায়ী ভালোবাসা তবে  
গৌরবে কলঙ্কে যাহা সমান না রবে ? 
জানি না  জানিতে আমি চাহি না  চাহি না  
ও হৃদয়ে এক তিল দোষ আছে কিনা  
ভালোবাসি তোমারেই এই শুধু জানি  
তাই হলে হল  আর কিছু নাহি মানি । 
দেবতা সুখের দিনে বলেছ আমায়  
বিপদে দেবতা সম রক্ষিব তোমায়  
অগ্নিময় পথ দিয়া যাব তব সাথে  
রক্ষিব  মরিব কিংবা তোমারি পশ্চাতে । 




  
'   

    
    

    
    
    

  

