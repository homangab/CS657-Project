

  
    বাল্মীকিপ্রতিভা (গীতিনাট্য) প্রথম দৃশ্য ৪
                
    
    








  
  

        

      রবীন্দ্র রচনাবলী (:)
    
 
    
    বাল্মীকিপ্রতিভা (গীতিনাট্য) প্রথম দৃশ্য ৪
    
    
    বাল্মীকিপ্রতিভা  


ঐ ঘোর মত্ত করে নৃত্য রঙ্গমাঝারে

ঐ লক্ষ লক্ষ যক্ষ রক্ষ ঘেরি
শ্যামারে

ঐ
লট্ট পট্ট কেশ অট্ট অট্ট হাসে রে– 

হাহা হাহাহা হাহাহা 

আরে বল্‌ রে শ্যামা মায়ের জয় জয় জয়– 

জয় জয় জয় জয় জয় জয় জয় জয়– 

আরে বল্‌ রে শ্যামা মায়ের জয় জয় জয় 

আরে বল্‌ রে শ্যামা মায়ের জয় 


গমনোদ্যম ও একটি বালিকার প্রবেশ
দেশবেহাগ


বালিকা।
এ কি এ ঘোর বন এনু কোথায়– 

পথ যে জানি না মোরে দেখায়ে দে না 

কি করি এ আঁধার রাতে 

কি
হবে মোর হায় 

ঘন ঘোর মেঘ ছেয়েছে গগনে

চকিতে চপলা চমকে সঘনে– 

একেলা বালিকা 

তরাসে কাঁপে কায় 

পিলু


প্রথম দস্যু। (বালিকার
প্রতি) পথ ভুলেছিস্‌ সত্যি বটে? 

সিধে রাস্তা দেখতে চাস‍্?

এমন জায়গায় পাঠিয়ে দেব সুখে থাক্‌বি বার মাস 
সকলে।
হাঃ হাঃ হাঃ হাঃ হাঃ হাঃ 
দ্বিতীয় দস্যু। (প্রথমের
প্রতি)
কেমন হে ভাই 

কেমন
সে ঠাঁই ? 
প্রথম।
মন্দ নহে বড়ো

এক দিন না এক দিন সবাই সেথায় হব জড়– 
সকলে।
হাঃ হাঃ হাঃ 
তৃতীয়।
আয় সাথে আয় রাস্তা তোরে দেখিয়ে দিইগে তবে– 

আর
তা হলে রাস্তা ভুলে ঘুরতে নাহি হবে 



    
    

    
    
    

  

