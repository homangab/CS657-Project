

  
    বিচিত্রিতা  অচেনা
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  অচেনা
    
    
    অচেনা

তোমারে আমি কখনো চিনি নাকো  
লুকানো নহ  তবু লুকানো থাকো । 

ছবির মতো ভাবনা পরশিয়া 

একটু আছ মনেরে হরষিয়া । 
 
অনেক দিন দিয়েছ তুমি দেখা  
বসেছ পাশে  তবুও আমি একা । 

 আমার কাছে
রহিলে বিদেশিনী  

লইলে শধু নয়ন মম জিনি । 
 
বেদনা কিছু আছে বা তব মনে  
সে ব্যথা ঢাকে তোমারে আবরণে । 

শূন্যপানে চাহিয়া থাকো তুমি  

নিশ্বসিয়া উঠে কাননভূমি । 
 
 
মৌন তব কী কথা বলে বুঝি  
অর্থ তারি বেড়াই মনে খুঁজি । 

 চলিয়া যাও তখন মনে বাজে — 

চিনি না আমি  তোমারে চিনি না যে । 


    
    

    
    
    

  

