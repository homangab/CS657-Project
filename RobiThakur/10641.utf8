

  
    খেয়া  অনাবশ্যক২
                
    
    








  
  

        

      রবীন্দ্র রচনাবলী (:)
    
 
    
    খেয়া  অনাবশ্যক২
    
    
    খেয়া


আমার ঘরে হয় নি আলো জ্বালা  

দেউটি তব হেথায় রাখো বালা । ' 
 আমার মুখে
দুটি নয়ন কালো 

ক্ষণেক  তরে রইল চেয়ে ভুলে । 
 সে কহিল  ‘
আমার এ যে আলো 

আকাশপ্রদীপ শূন্যে দিব তুলে । ' 

চেয়ে দেখি শূন্য গগনকোণে 

প্রদীপখানি জ্বলে অকারণে । 
 

অমাবস্যা আঁধার দুই  পহরে 

জিজ্ঞাসিলাম তাহার কাছে গিয়ে  

‘ ওগো  তুমি চলেছ কার তরে 


প্রদীপখানি বুকের কাছে নিয়ে । 

আমার ঘরে হয় নি আলো জ্বালা  

দেউটি তব হেথায় রাখো বালা । ' 
 
অন্ধকারে দুটি নয়ন কালো 

ক্ষণেক মোরে দেখলে চেয়ে তবে  
সে কহিল  ‘ এনেছি এই আলো  

দীপালিতে সাজিয়ে দিতে হবে । ' 

চেয়ে দেখি লক্ষ দীপের সনে 

দীপখানি তার জ্বলে অকারণে । 

    
    

    
    
    

  

