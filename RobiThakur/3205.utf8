

  
    নৃত্যনাট্য চণ্ডালিকা - দ্বিতীয় দৃশ্য, ১১
                
    
    








  
  

        

      রবীন্দ্র রচনাবলী (://.-..)
    
 -->
    
    নৃত্যনাট্য চণ্ডালিকা - দ্বিতীয় দৃশ্য, ১১
    
    
    নৃত্যনাট্য চণ্ডালিকা

                          আর সে যে চাইল না জল।
&;&;&;&;আমার হৃদয় তাই হল মরুভূমি,
&;&;&;&;&;&;শুকিয়ে গেল তার রস—
&;&;&;&;সে যে চাইল না জল।
—
চক্ষে আমার তৃষ্ণা,
                              &;&;&;তৃষ্ণা আমার বক্ষ জুড়ে।
                         আমি বৃষ্টিবিহীন বৈশাখী দিন,
                              &;&;&;সন্তাপে প্রাণ যায় যে পুড়ে।
                         ঝড় উঠেছে তপ্ত হাওয়ায় হাওয়ায়,
                              &;&;&;মনকে সুদূর শূন্যে ধাওয়ায়—
                                   &;&;&;&;&;&;অবগুণ্ঠন যায় যে উড়ে।
                         যে ফুল কানন করত আলো,
                                   &;&;&;কালো হয়ে সে শুকালো।
                               ঝরনারে কে দিল বাধা—
                                    &;&;&;নিষ্ঠুর পাষাণে বাঁধা
                                          &;&;&;&;&;&;দুঃখের শিখরচূড়ে॥
মা।&;&;&;&;                 বাছা, সহজ ক’রে বল আমাকে
&;&;&;&;মন কাকে তোর চায়।
                               বেছে নিস মনের মতন বর—
&;&;&;&;রয়েছে তো অনেক আপন জন।
&;&;&;&;আকাশের চাঁদের পানে
&;&;&;&;হাত বাড়াস নে।
প্রকৃতি।&;&;&;&;&;&;&;&;  আমি চাই তাঁরে
আমারে দিলেন যিনি সেবিকার সম্মান,
&;&;&;&;&;&;&;&;ঝড়ে-পড়া ধুতরো ফুল
                      ধুলো হতে তুলে নিলেন যিনি দক্ষিণ করে।
&;&;&;&;ওগো প্রভু, ওগো প্রভু
&;&;&;&;সেই ফুলে মালা গাঁথো,
&;&;&;&;পরো পরো আপন গলায়,
                            ব্যর্থ হতে তারে দিয়ো না দিয়ো না।

    
    

    
    
    

  

