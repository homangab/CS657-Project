

  
    চিত্রা  প্রেমের অভিষেক  ৩
                
    
    








  
  

        

      রবীন্দ্র রচনাবলী (:)
    
 
    
    চিত্রা  প্রেমের অভিষেক  ৩
    
    
    চিত্রা

কী কারণে । অয়ি মহীয়সী মহারানী  
তুমি মোরে করিয়াছ মহীয়ান । আজি 
এইযে আমারে ঠেলি চলে জনরাজি 
না তাকায়ে মোর মুখে  তাহারা কি জানে — 
নিশিদিন তোমার সোহাগসুধাপানে 
অঙ্গ মোর হয়েছে অমর । তাহারা কি 
পায় দেখিবারে — নিত্য মোরে আছে ঢাকি 
মন তব অভিনব লাবণ্যরসনে । 
তব স্পর্শ  তব প্রেম রেখেছি যতনে  
তব সুধাকণ্ঠবাণী  তোমার চুম্বন  
তোমার আঁখির দৃষ্টি  সর্ব দেহমন 
পূর্ণ করি — রেখেছে যেমন সুধাকর 
দেবতার গুপ্ত সুধা যুগযুগান্তর 
আপনারে সুধাপাত্র করি  বিধাতার 
পুণ্য অগ্নি জ্বালায়ে রেখেছে অনিবার 
সবিতা যেমন সযতনে  কমলার 
চরণকিরণে যথা পরিয়াছে হার 
সুনির্মল গগনের অনন্ত ললাট । 
হে মহিমাময়ী  মোরে করেছ সম্রাট । 

    
    

    
    
    

  

