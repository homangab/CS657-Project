

  
    শিশু ভোলানাথ -খেলা-ভোলা,২
                
    
    








  
  

        

      রবীন্দ্র রচনাবলী (://.-..)
    
 -->
    
    শিশু ভোলানাথ -খেলা-ভোলা,২
    
    
    শিশু ভোলানাথ

চেয়ে চেয়ে চুপ করে রই , 
তেপান্তরের পার বুঝি ঐ , 
মনে ভাবি ঐখানেতেই 
&;&;&;&;&;&;&;&;&;
আছে রাজার বাড়ি । 
থাকত যদি মেঘে - ওড়া 
পক্ষিরাজের বাচ্ছা ঘোড়া 
তক্‌খুনি যে যেতেম তারে 
&;&;&;&;&;&;&;&;&;
লাগাম দিয়ে কষে । 
যেতে যেতে নদীর তীরে 
ব্যাঙ্গমা আর ব্যাঙ্গমীরে 
পথ শুধিয়ে নিতেম আমি 
&;&;&;&;&;&;&;&;&;
গাছের তলায় বসে । 
&; 
&; 
এক - এক দিন যে দেখেছি , তুই 
&;&;&;&;&;&;&;&;&;
বাবার চিঠি হাতে 
চুপ করে কী ভাবিস বসে 
&;&;&;&;&;&;&;&;&;
ঠেস দিয়ে জানলাতে 
মনে হয় তোর মুখে চেয়ে 
তুই যেন কোন্‌ দেশের মেয়ে , 
যেন আমার অনেক কালের 
&;&;&;&;&;&;&;&;&;
অনেক দূরের মা । 
কাছে গিয়ে হাতখানি ছুঁই 
হারিয়ে - ফেলা মা যেন তুই , 
মাঠ - পারে কোন্‌ বটের তলার 
&;&;&;&;&;&;&;&;&;
বাঁশির সুরের মা । 
খেলার কথা যায় যে ভেসে , 
মনে ভাবি কোন্‌ কালে সে 
কোন্‌ দেশে তোর বাড়ি ছিল 
&;&;&;&;&;&;&;&;&;
কোন্‌ সাগরের কূলে । 
ফিরে যেতে ইচ্ছে করে 
অজানা সেই দ্বীপের ঘরে 
তোমায় আমায় ভোরবেলাতে 
&;&;&;&;&;&;&;&;&;
নৌকোতে পাল তুলে । 

    
    

    
    
    

  

