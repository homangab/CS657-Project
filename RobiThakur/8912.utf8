

  
    জাপান যাত্রী ১২ ২
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ১২ ২
    
    
    জাপান যাত্রী ১২

মুশকিল জানি নে।
 এখানকার একজন প্রধান গুজরাটি বণিক মোরারজি তাঁরই বাড়িতে আশ্রয় পেয়েছি। সেইসব খবরের কাগজের অনুচররা এখানে এসেও উপস্থিত। বহুকষ্টে ব্যূহ ভেদ করে বেরোতে পেরেছি।
 এই উৎপাতটা আশা করি নি। জাপান যে নতুন মদ পান করেছে এই খবরের কাগজের ফেনিলতা তারই একটা অঙ্গ। এত ফেনা আমেরিকাতেও দেখি নি। এই জিনিসটা কেবলমাত্র কথার হাওয়ার বুদ্‌বুদ্‌পুঞ্জ–এতে কারো সত্যকার প্রয়োজনও দেখি নে আমোদও বুঝি নে এতে কেবলমাত্র পাত্রটার মাথা শূন্যতায় ভরতি করে দেয় মাদকতার ছবিটাকে কেবল চোখের সামনে প্রকাশ করে। এই মাতলামিটাই আমাকে সবচেয়ে পীড়া দেয়। যাক্‌গে।
 মোরারজির বাড়িতে আহারে আলাপে অভ্যর্থনায় কাল রাত্তিরটা কেটেছে। এখানকার ঘরকন্নার মধ্যে প্রবেশ করে সবচেয়ে চোখে পড়ে জাপানি দাসী মাথায় একখানা ফুলেওঠা খোঁপা গালদুটো ফুলো ফুলো চোখদুটো ছোটো নাকের একটুখানি অপ্রতুলতা কাপড় বেশ সুন্দর পায়ে খড়ের চটি– কবিরা সৌন্দর্যের যেরকম বর্ণনা করে থাকেন তার সঙ্গে অনৈক্য ঢের অথচ মোটের উপর দেখতে ভালো লাগে যেন মানুষের সঙ্গে পুতুলের সঙ্গে মাংসের সঙ্গে মোমের সঙ্গে মিশিয়ে একটা পদার্থ আর সমস্ত শরীরে ক্ষিপ্রতা নৈপুণ্য বলিষ্ঠতা। গৃহস্বামী বলেন এরা যেমন কাজের তেমনি এরা পরিষ্কার পরিচ্ছন্ন। আমি আমার অভ্যাসবশত ভোরে উঠে জানলার বাইরে চেয়ে দেখলুম প্রতিবেশীদের বাড়িতে ঘরকন্নার হিল্লোল তখন জাগতে আরম্ভ করেছে–সেই হিল্লোল মেয়েদের হিল্লোল। ঘরে ঘরে এই মেয়েদের কাজের ঢেউ এমন বিচিত্র বৃহৎ এবং প্রবল করে সচরাচল দেখতে পাওয়া যায় না। কিন্তু এটা দেখলেই বোঝা যায় এমন স্বাভাবিক আর কিছু নেই। দেহযাত্রা জিনিসটার ভার আদি থেকে অন্ত পর্যন্ত মেয়েদেরই হাতে এই দেহযাত্রার আয়োজন উদ্যোগ মেয়েদের পক্ষে স্বাভাবিক এবং সুন্দর। কাজের এই নিয়ত তৎপরতায় মেয়েদের স্বভাব যথার্থ মুক্তি পায় বলে শ্রীলাভ করে। বিলাসের জড়তায় কিম্বা যে কারণেই হোক মেয়েরা যেখানে এই কর্মপরতা থেকে বঞ্চিত সেখানে তাদের বিকার উপস্থিত হয় তাদের দেহমনের সৌন্দর্যহানি হতে থাকে এবং তাদের যথার্থ আনন্দের ব্যাঘাত ঘটে। এই যে এখানে সমস্তক্ষণ ঘরে ঘরে ক্ষিপ্রবেগে মেয়েদের হাতের কাজের স্রোত অবিরত বইছে এ আমার দেখতে ভারি সুন্দর লাগছে। মাঝে মাঝে পাশের ঘর থেকে এদের গলার আওয়াজ এবং হাসির শব্দ শুনতে পাচ্ছি আর মনে মনে ভাবছি মেয়েদের কথা ও হাসি সকল দেশেই সমান। অর্থাৎ সে যেন স্রোতের জলের উপরকার আলোর মতো একটা ঝিকিমিকি ব্যাপার জীবনচাঞ্চল্যের অহেতুক লীলা। 




    
    

    
    
    

  

