

  
    বলাকা  ৪৪১
                
    
    








  
  

        

      রবীন্দ্র রচনাবলী (:)
    
 
    
    বলাকা  ৪৪১
    
    
    ৪৪

যৌবন রে  তুই কি রবি সুখের খাঁচাতে । 
 তুই যে পারিস
কাঁটাগাছের উচ্চ ডালের ’পরে 

পুচ্ছ নাচাতে । 
 তুই পথহীন সাগরপারের
পান্থ  
 তোর ডানা যে অশান্ত
অক্লান্ত  

অজানা তোর বাসার সন্ধানে রে 

অবাধ যে তোর ধাওয়া  

ঝড়ের থেকে বজ্রকে নেয় কেড়ে 

তোর যে দাবি  দাওয়া । 
 
যৌবন রে  তুই কি কাঙাল  আয়ুর ভিখারি । 
 মরণবনের অন্ধকারে গহন
কাঁটাপথে 

তুই যে শিকারি । 
 মৃত্যু যে তার পাত্রে
বহন করে 
 অমৃতরস নিত্য তোমার
তরে  

বসে আছে মানিনী তোর প্রিয়া 

মরণঘোমটা টানি । 

সেই আবরণ দেখ্‌ রে উতারিয়া 

মুগ্ধ সে মুখখানি । 
 
যৌবন রে  রয়েছ কোন্‌ তানের সাধনে । 
 তোমার বাণী শুষ্ক
পাতায় রয় কি কভু বাঁধা 

পুঁথির বাঁধনে । 
 তোমার বাণী দখিন
হাওয়ার বীণায় 
 অরণ্যেরে আপনাকে তার
চিনায়  

তোমার বাণী জাগে প্রলয়মেঘে 

ঝড়ের ঝংকারে  

 ঢেউয়ের ’পরে বাজিয়ে
চলে বেগে 

 বিজয়ডঙ্কা রে । 
 


    
    

    
    
    

  

