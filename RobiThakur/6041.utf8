

  
    রাজা ও রানী  প্রথম অঙ্ক  পঞ্চম দৃশ্য  ২০
                
    
    








  
  

        

      রবীন্দ্র রচনাবলী (:)
    
 
    
    রাজা ও রানী  প্রথম অঙ্ক  পঞ্চম দৃশ্য  ২০
    
    
    রাজা ও রানী

করব  নয় নিজে বনবাসিনী হয়ে বেরিয়ে যাব । 
দেবদত্ত । তাহলে আমিও তোমার পিছনে পিছনে যাব  এবং ভিক্ষুকগুলোও যাবে । 
নারায়ণী । মিছে না । ঢেঁকির স্বর্গেও সুখ নেই । 

[ নারায়ণীর প্রস্থান 

ত্রিবেদীর মালা জপিতে জপিতে প্রবেশ

ত্রিবেদী । শিব শিব শিব  তুমি রাজপুরোহিত হয়েছ ? 
দেবদত্ত । তা হয়েছি  কিন্তু রাগ কেন ঠাকুর ? কোনো দোষ ছিল না । মালাও জপি নে  ভগবানের নামও করি নে । রাজার মর্জি । 
ত্রিবেদী । পিপীলিকার পক্ষচ্ছেদ হয়েছে । শ্রীহরি  
দেবদত্ত । আমার উপর রাগ করে শব্দশাস্ত্রের প্রতি উপদ্রব কেন ? পক্ষচ্ছেদ নয়  পক্ষোদ্ভেদ । 
ত্রিবেদী । তা ও একই কথা । ছেদও যা ভেদও তা । কথায় বলে ছেদভেদ । হে ভবকাণ্ডারী  যা হোক  তোমার যতদূর বার্ধক্য হবার তা হয়েছে । 
দেবদত্ত । ব্রাহ্মণী সাক্ষী  এখনো আমার যৌবন পেরোয় নি । 
ত্রিবেদী । আমিও তাই বলছি । যৌবনের দর্পেই তোমার এতটা বার্ধক্য হয়েছে । তা তুমি মরবে । হরি হে দীনবন্ধু  
দেবদত্ত । ব্রাহ্মণবাক্য মিথ্যে হবে না — তা আমি মরব । কিন্তু সেজন্যে তোমার বিশেষ আয়োজন করতে হবে না  স্বয়ং যম রয়েছেন । ঠাকুর  তোমার চেয়ে আমার সঙ্গে যে তাঁর বেশি কুটুম্বিতা তা নয় — সকলেরই প্রতি তাঁর সমান নজর । 
ত্রিবেদী । তোমার সময় নিতান্ত এগিয়ে এসেছে । দয়াময় হরি  
দেবদত্ত । তা কী করে জানব ? দেখেছি বটে আজকাল মরে ঢের লোক — কেউ বা গলায় দড়ি দিয়ে মরে  কেউ বা গলায় কলসী বেঁধে মরে  আবার সর্পাঘাতেও মরে  কিন্তু ব্রহ্মশাপে মরে না । ব্রাহ্মণের লাঠিতে কেউ কেউ মরেছে শুনেছি  কিন্তু ব্রাহ্মণের কথায় কেউ মরে না । অতএব যদি শীঘ্র না মরে উঠতে পারি তো রাগ কোরো না ঠাকুর — সে আমার দোষ নয়  সে কালের দোষ। 
ত্রিবেদী । প্রণিপাত  শিব শিব শিব  
দেবদত্ত । আর কিছু প্রয়োজন আছে ? 
ত্রিবেদী । না । কেবল এই খবরটা দিতে এলুম । দয়াময়  তা  তোমার চালে যদি দুএকটা বেশি কুমড়ো ফলে থাকে তো দিতে পার — আমার দরকার আছে । 
দেবদত্ত । এনে দিচ্ছি । 
[ প্রস্থান 


    
    

    
    
    

  

