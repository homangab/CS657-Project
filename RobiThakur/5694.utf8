

  
    কাহিনী  লক্ষ্মীর পরীক্ষা  প্রথম দৃশ্য ৫৭
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  প্রথম দৃশ্য ৫৭
    
    
    কাহিনী



অদৃষ্টে যার নেইকো গয়না 
গরিব হয়ে সে গরিব হয় না । 

চতুর্থী । বড়োমান্‌ষের বিচার তো নেই । 


কারেও বা তাঁর ধরে না মনেই  
কেউ বা তাঁহার মাথার ঠাকুর । 

প্রথমা । টাকাটা সিকেটা কুমড়ো কাঁকুড় 


যা পাই সে ভালো  কে দেয় তাই বা । 

দ্বিতীয়া । অবিচারে দান দিলেন নাই বা । 


মাথা বাঁধা রেখে পায়ের নীচে 
ভরিকত সোনা পেলেম মিছে । 

ক্ষীরো । মা লক্ষ্মী যদি হতেন সদয় 


দেখিয়ে দিতেম দান কারে কয় । 

দ্বিতীয়া । আহা তাই হোক  লক্ষ্মীর বরে 


তোর ঘরে যেন টাকা নাহি ধরে । 

প্রথমা । ওলো থাম্‌ তোরা  রাখ্‌ বকুনি — 


রানীর পায়ের শব্দ শুনি । 

উচ্চৈঃস্বরে 

চতুর্থী । আহা জননীর অসীম দয়া  


ভগবতী যেন কমলালয়া । 

দ্বিতীয়া । হেন নারী আর হয় নি সৃষ্টি  


সবা'পরে তাঁর সমানে দৃষ্টি । 

তৃতীয়া । আহামরি  তাঁরি হস্তে আসি 


সার্থক হল অর্থরাশি । 

কল্যাণীর প্রবেশ 

কল্যাণী । রাত হল তবু কিসের কমিটি ? 
ক্ষীরো । সবাই তোমারই যশের জমিটি 


নিড়োতেছিলেন  চষতেছিলেন  
মই দিয়ে কষে ঘষতেছিলেন  
আমি মাঝে মাঝে বীজ ছিটিয়ে 
বুনেছি ফসল আশ মিটিয়ে । 

কল্যাণী । রাত হল  আজ যাও সবে ঘরে । 


এই কটি কথা রেখো মনে করে — 




    
    

    
    
    

  

