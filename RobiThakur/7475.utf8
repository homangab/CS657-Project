

  
    জাপান যাত্রী ২ ২
                
    
    








  
  

        

      রবীন্দ্র রচনাবলী (:)
    
 
    
    জাপান যাত্রী ২ ২
    
    
    জাপান যাত্রী ২
দিয়ে সন্ন্যাসী জলের স্রোত উদাসি হয়ে চলেছে তার মাঝখানে প্রধানত প্রকাশ পাচ্ছে দ্রষ্টা আমি। যদি ভূতত্ত্ব বা ভূবৃত্তান্ত প্রকাশ করতে হত তা হলে এই আমিকে সরে দাঁড়াতে হত। কিন্তু এক আমির পক্ষে আর  এক আমির অহেতুক প্রয়োজন আছে এইজন্য সময় পেলেই আমরা ভূতত্ত্বকে সরিয়ে রেখে সেই আমির সন্ধান করি। 
তেমনি করেই কেবলমাত্র দৃশ্যের মধ্যে নয় ভাবের মধ্যেও যে ভেসে চলেছে সেও সেই দ্রষ্টা আমি। সেখানে যা বলছে সেটা উপলক্ষ যে বলছে সেই লক্ষ্য। বাহিরের বিশ্বের রূপধারায় দিকেও আমি যেমন তাকাতে তাকাতে চলেছি আমার অন্তরের চিন্তাধারা ভাবধারার দিকেও আমি তেমনি চিত্তদৃষ্টি দিয়ে তাকাতে তাকাতে চলেছি। এই ধারা কোনো বিশেষ কর্মের বিশেষ প্রয়োজনের সূত্রে বিধৃত নয়। এই ধারা প্রধানত লজিকের দ্বারাও গাঁথা নয় এর গ্রন্থনসূত্র মুখ্যত আমি। সেইজন্যে আমি কেয়ারমাত্র করি নে সাহিত্য সম্বন্ধে বক্ষ্যমাণ রচনাটিকে লোক পাকা বলে গ্রহণ করিবে কি না। বিশ্বলোকে এবং চিত্তলোকে ‘আমি দেখছি' এই অনাবশ্যক আনন্দের কথাটা বলাই হচ্ছে আমার কাজ। এই কথাটা যদি ঠিক করে বলতে পারি তা হলে অন্য সকল আমির দলও বিনা প্রয়োজনে খুশি হয়ে উঠবে।
উপনিষদে লিখছে এক ডালে দুই পাখি আছে তার মধ্যে এক পাখি খায় আর এক পাখি দেখে। যে  পাখি দেখছে তারই আনন্দ বড়ো আনন্দ। কেননা তার সে বিশুদ্ধ আনন্দ মুক্ত আনন্দ। মানুষের নিজের মধ্যেই এই দুই পাখি আছে। এক পাখির প্রয়োজন আছে আর  এক পাখির প্রয়োজন নেই। এক পাখি ভোগ করে আর  এক পাখি দেখে। যে  পাখি ভোগ করে সে নির্মাণ করে যে  পাখি দেখে সে সৃষ্টি করে। নির্মাণ করা মানে মাপে তৈরি করা অর্থাৎ যেটা তৈরি হচ্ছে সেইটেই চরম নয় সেইটেকে অন্য কিছুর মাপে তৈরি করা–নিজের প্রয়োজনের মাপে বা অন্যের প্রয়োজনের মাপে। আর সৃষ্টি করা অন্য কোনো  কিছুর মাপের অপেক্ষা করে না সে হচ্ছে নিজেকে সর্জন করা নিজেকেই প্রকাশ করা। এইজন্য ভোগী পাখি যে  সমস্ত উপকরণ নিয়ে কাজ করছে তা প্রধানত বাইরের উপকরণ আর দ্রষ্টা পাখির উপকরণ হচ্ছে আমি  পদার্থ। এই আমির প্রকাশই সাহিত্য আর্ট। তার মধ্যে কোনো দায়ই নেই কর্তব্যের দায়ও না। 
পৃথিবীতে সবচেয়ে বড়ো রহস্য–দেখবার বস্তুটি নয় যে দেখে সেই মানুষটি। এই রহস্য আপনি আপনার ইয়ত্তা পাচ্ছে না হাজার হাজার অভিজ্ঞতার ভিতর দিয়ে আপনাকে দেখতে চেষ্টা করছে। যা কিছু ঘটছে এবং যা  কিছু ঘটতে পারে সমস্তর ভিতর দিয়ে নিজেকে বাজিয়ে দেখছে। 
এই  যে আমার এক আমি এ বহুর মধ্যে দিয়ে চঞ্চলে চঞ্চলে নিজেকে নিত্য উপলব্ধি করতে থাকে। বহুর সঙ্গে মানুষের সেই একের মিলনজাত রসের উপলব্ধিই হচ্ছে সাহিত্যের সামগ্রী। অর্থাৎ দৃষ্ট বস্তু নয় দ্রষ্টা আমিই তার লক্ষ্য। 


    
    

    
    
    

  

