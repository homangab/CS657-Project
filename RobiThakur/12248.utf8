

  
    কড়ি ও কোমল  সিন্ধুগর্ভ  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  সিন্ধুগর্ভ  ১
    
    
    সিন্ধুগর্ভ

উপরে স্রোতের ভরে ভাসে চরাচর 
নীল সমুদ্রের'পরে নৃত্য ক'রে সারা । 
কোথা হতে ঝরে যেন অনন্ত নির্ঝর  
ঝরে আলোকের কণা রবি শশী তারা । 
ঝরে প্রাণ  ঝরে গান  ঝরে প্রেমধারা — 
পূর্ণ করিবারে চায় আকাশ সাগর । 
সহসা কে ডুবে যায় জলবিম্বপারা — 
দু  একটি আলো  রেখা যায় মিলাইয়া  
তখন ভাবিতে বসি কোথায় কিনারা — 
কোন্‌ অতলের পানে ধাই তলাইয়া  
নিম্নে জাগে সিন্ধুগর্ভ স্তব্ধ অন্ধকার । 
কোথা নিবে যায় আলো  থেমে যায় গীত — 
কোথা চিরদিন তরে অসীম আড়াল  
কোথায় ডুবিয়া গেছে অনন্ত অতীত  


    
    

    
    
    

  

