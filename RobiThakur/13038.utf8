

  
    প্রান্তিক   ৩
                
    
    








  
  

        

      রবীন্দ্র রচনাবলী (:)
    
 
    
    প্রান্তিক   ৩
    
    
    ৩

এ জন্মের সাথে লগ্ন স্বপ্নের জটিল সূত্র যবে 
 ছিঁড়িল অদৃশ্য ঘাতে  সে মুহূর্তে দেখিনু সম্মুখে 
 অজ্ঞাত সুদীর্ঘ পথ অতিদূর নিঃসঙ্গের দেশে 
 নিরাসক্ত নির্মমের পানে । অকস্মাৎ মহাএকা 
 ডাক দিল একাকীরে প্রলয়তোরণচূড়া হতে । 
 অসংখ্য অপরিচিত জ্যোতিষ্কের নিঃশব্দতামাঝে 
 মেলিনু নয়ন  জানিলাম একাকীর নাই ভয়  
 ভয় জনতার মাঝে  একাকীর কোনো লজ্জা নাই  
 লজ্জা শুধু যেথাসেথা যারতার চক্ষুর ইঙ্গিতে । 
 বিশ্বসৃষ্টিকর্তা একা  সৃষ্টিকাজে আমার আহ্বান 
 বিরাট নেপথ্যলোকে তাঁর আসনের ছায়াতলে । 
 পুরাতন আপনার ধ্বংসোন্মুখ মলিন জীর্ণতা 
 ফেলিয়া পশ্চাতে  রিক্তহস্তে মোরে বিরচিতে হবে 
 নূতন জীবনচ্ছবি শূন্য দিগন্তের ভূমিকায় । 


    
    

    
    
    

  

