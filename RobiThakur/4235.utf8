

  
    নৃত্যনাট্য চিত্রাঙ্গদা ৪ ১৭
                
    
    








  
  

        

      রবীন্দ্র রচনাবলী (:)
    
 
    
    নৃত্যনাট্য চিত্রাঙ্গদা ৪ ১৭
    
    
    নৃত্যনাট্য চিত্রাঙ্গদা



  
    উত্তপ্ত হৃদয় 
    
      ছুটিয়া আসিতে চাহে 
      
        সর্বাঙ্গ টুটিয়া । 
      
    
  

অশান্তি আজ হানল এ কী দহনজ্বালা । 

  বিঁধল হৃদয় নিদয় বাণে 
  
    বেদনঢালা । 
  
  বক্ষে জ্বালায় অগ্নিশিখা  
  চক্ষে কাঁপায় মরীচিকা  

মরণসুতোয় গাঁথল কে মোর 

  
    বরণমালা । 
  

চেনা ভুবন হারিয়ে গেল 

  
    স্বপনছায়াতে  
  

ফাগুনদিনের পলাশরঙের 

  
    রঙিন মায়াতে । 
  
  যাত্রা আমার নিরুদ্দেশা  
  পথহারানোর লাগল নেশা  
  অচিন দেশে এবার আমার 
  
    যাবার পালা । । 
  



৪
মদন ও চিত্রাঙ্গদা 

চিত্রাঙ্গদা। ভস্মে ঢাকে ক্লান্ত হুতাশন 
এ খেলা খেলাবে  হে ভগবন  

  আর কতখন । 

শেষ যাহা হবেই হবে  তারে 

  সহজে হতে দাও শেষ । 

সুন্দর যাক রেখে স্বপ্নের রেশ । 

  জীর্ণ কোরো না  কোরো না  
  
    যা ছিল নূতন ।
    
  


মদন। না না না সখী ভয় নেই ভয় নেই— 


  ফুল যবে সাঙ্গ করে খেলা 


    
    

    
    
    

  

