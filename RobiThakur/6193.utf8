

  
    শ্যামা  চতুর্থ দৃশ্য  ১২
                
    
    








  
  

        

      রবীন্দ্র রচনাবলী (:)
    
 
    
    শ্যামা  চতুর্থ দৃশ্য  ১২
    
    
    শ্যামা




    ভুলাও দিগ্‌বিদিক  
    
      পাল তুলে দাও  দাও দাও ॥ 
    
  
  


সখী । হায় হায় রে হায় পরবাসী  




  
    
      হায় গৃহছাড়া উদাসী । 
    
  
  অন্ধ অদৃষ্টের আহ্বানে 

কোথা অজানা অকূলে চলেছিস ভাসি । 

  
    শুনিতে কি পাস দূর আকাশে 
  
  কোন্‌ বাতাসে সর্বনাশার বাঁশি । 

ওরে  নির্মম ব্যাধ যে গাঁথে 

  
    মরণের ফাঁসি । 
  
  রঙিন মেঘের তলে 

গোপন অশ্রুজলে 

  বিধাতার দারুণ বিদ্রূপবজ্রে 
  
    সঞ্চিত নীরব অট্টহাসি ॥ 
  





চতুর্থ দৃশ্য
কোটালের প্রবেশ


কোটাল । পুরী হতে পালিয়েছে যে পুরসুন্দরী 


কোথা তারে ধরি  কোথা তারে ধরি । 

  রক্ষা রবে না  রক্ষা রবে না– 
  এমন ক্ষতি রাজার সবে না  
  
    রক্ষা রবে না । 
  

বন হতে কেন গেল অশোকমঞ্জরী 
ফাল্গুনের অঙ্গন শূন্য করি । 

  ওরে কে তুই ভুলালি  
  তারে কে তুই ভুলালি– 

ফিরিয়ে দে তারে মোদের বনের দুলালী  

  তারে কে তুই ভুলালি । 



[ প্রস্থান


    
    

    
    
    

  

