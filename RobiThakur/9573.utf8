

  
    য়ুরোপপ্রবাসীর সপ্তম পত্র ৪
                
    
    








  
  

        

      রবীন্দ্র রচনাবলী (:)
    
 
    
    য়ুরোপপ্রবাসীর সপ্তম পত্র ৪
    
    
    য়ুরোপপ্রবাসীর সপ্তম পত্র

ব—ব—কে ধমকাচ্ছেন অপরাধের মধ্যে তিনি মাংসের সঙ্গে একটু বেশি আলু নিয়েছিলেন। আমাকে দেখে মিসেস ক্ষান্ত হলেন মিস্টার সাহস পেয়ে শোধ তোলবার জন্যে দ্বিগুণ করে আলু নিতে লাগলেন মিসেস তাঁর দিকে নিরুপায় মর্মভেদী কটাক্ষপাত করলেন। দুই পক্ষই দুই পক্ষকে যথারীতি ডিয়ার ডার্লিং বলে ভুলেও সম্বোধন করেন না কিংবা কারো ক্রিশ্চান নাম ধরে ডাকেন না পরস্পর পরস্পরকে মিস্টর ব—ও মিসেস ব—বলে ডাকেন। আমার সঙ্গে মিসেস হয়তো বেশ কথাবার্তা কচ্ছেন এমন সময় মিস্টার এলেন অমনি সমস্ত চুপচাপ। দুই পক্ষেই এই রকম। একদিন মিসেস আমাকে পিয়ানো শোনাচ্ছেন এমন সময় মিস্টার এসে উপস্থিত বললেন “      ?” মিসেস বললেন “      ”। পিয়ানো থামল। তার পরে আমি যখন পিয়ানো শুনতে চাইতেম মিসেস বলতেন “   যখন বাড়িতে না থাকবেন তখন শোনাব” আমি ভারি অপ্রস্তুতে পড়ে যেতুম। দুজনে এই রকম অমিল অথচ সংসার বেশ চলে যাচ্ছে। মিসেস রাঁধছেন বাড়ছেন কাজকর্ম করছেন মিস্টার রোজগার করে টাকা এনে দিচ্ছেন দুজনে কখনো প্রকৃত ঝগড়া হয় না কেবল কখনো কখনো দুইএক বার দুই একটা কথাকাটাকাটি হয় তা এত মৃদুস্বরে যে পাশের ঘরের লোকের কানে পর্যন্ত পৌঁছয় না। যা হক আমি সেখানে দিনকতক থেকে বিব্রত হয়ে সে অশান্তির মধ্যে থেকে চলে এসে বেঁচেছি।

    
    

    
    
    

  

