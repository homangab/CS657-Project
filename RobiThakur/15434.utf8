

  
    ন্যাশনল ফন্ড ৩
                
    
    








  
  

        

      রবীন্দ্র রচনাবলী (:)
    
 
    
    ন্যাশনল ফন্ড ৩
    
    
    ন্যাশনল ফন্ড
 
 হইল। তখন কাহার কাছে আবদার করিবে? তখন তোমাদের দিশি মুখে বিলাতি বোল শুনিয়া ইস্কুল মাস্টারের মতো কে তোমাদের পিঠে উৎসাহের থাবড়া দিবে? ঘর হইতে কাপড় আনাইয়া কে তোমাদের কাপড়টি পরাইয়া দিবে? সহসা পিতৃহীন আদুরে ছেলেটির মতো কঠোর সংসারে আসিয়া টিকিবে কীরূপে? আর কিছু না হউক সমস্ত বাঙালি জাতি যখন ওয়ালা হইয়া উঠিবে তখন হঠাৎ তাহাদের  বন্ধ হইলে যে নিশ্বাস বদ্ধ হইয়া মরিবে বরঞ্চ দুই দিন আহার বন্ধ হইলে চলিয়া যাইবে কিন্তু দুই দণ্ড মুখ বন্ধ হইলে বাঙালি বাঁচিবে কী করিয়া? 
ইহা বোধ করি কেহই অস্বীকার করিতে পারিবেন না যে যথেষ্ট টাকা সংগ্রহ করিলে আমাদের দেশে এমন ঢের কাজ আছে যাহা আমরা নিজেই করিতে পারি এবং যাহাকিছু আমরা নিজে করিব তাহা সফল না হইলেও তাহার কিছুনাকিছু শুভ ফল স্থায়ী হইয়া থাকিবে। তাহাই যদি সত্য হয় তবে যাঁহারা কেবলমাত্র অথবা প্রধানত গবনর্মেন্টের কাছে ভালোরূপ ভিক্ষা করিয়া দেশের উন্নতি করিতে চান তাঁহারা কীরূপ দেশহিতৈষী গবর্মেন্টকে চেতন করাইতে তাঁহারা যে পরিশ্রম করিতেছেন নিজের দেশের লোককে চেতন করাইতে সেই পরিশ্রম করিলে যে বিস্তর শুভ ফল হইত। দেশের লোককে তাঁহারা কেবলই জ্বলন্ত উদ্দীপনায় শাক্যসিংহ ব্যাস বাল্মীকি ও ভীষ্মার্জুনের দোহাই দিয়া গবর্মেন্টের কাছে ভিক্ষা চাহিতে বলিতেছেন। তাহার চেয়ে সেই উদ্দীপনাশক্তি ব্যয় করিয়া তাহাদিগকে উপার্জন করিতে বলুননা কেন? আমরা কি নিজের সমস্ত কর্তব্য কাজ সারিয়া বসিয়া আছি যে এখন কেবল গবর্মেন্টকে তাহার কর্তব্য স্মরণ করাইয়া দিলেই হইল সত্য বটে পরাধীন জাতি নিজের সমস্ত হিত নিজে সাধন করিতে পারে না কিন্তু যতখানি পারে ততখানি সাধন করাই তাহার প্রথম কর্তব্য গবর্মেন্টের কাছে ভিক্ষা চাওয়া বা গবর্মেন্টকে পরামর্শ দিতে যাওয়া পরে হইতে পারে বা তাহার আনুষঙ্গিক স্বরূপে হইতে পারে। 
গবর্মেন্টের কাছ হইতে আজ আমাদিগকে ভিক্ষা চাহিতে হইতেছে কেন? এ প্রশ্নের উত্তর দিবার আগে আরএকটা প্রশ্ন উঠে। ভিক্ষা কে চায়? যাহার অধিকার নাই সেই চায় স্বত্বাভাবে অর্থাভাবে এবং কোনো কোনো সময়ে বলের অভাবে যে তণ্ডুল মুষ্টিতে আমার অধিকার নাই সেই তণ্ডুল মুষ্টির জন্য আমাকে ভিক্ষা মাগিতে হয়। আমরা গবর্মেন্টের কাছে ভিক্ষা মাগিতেছি কেন? এখনও আমাদের অধিকার জন্মে নাই বলিয়া অধিকার বিশেষের জন্য আমরা প্রস্তুত হইতে পারি নাই বলিয়া। যখন কেবল দুইচারি জন নয় আমরা সমস্ত জাতি অধিকার বিশেষের জন্য প্রস্তুত হইব তখন কি আমরা ভিক্ষা চাহিব তখন আমরা দাবি করিব গবর্মেন্টকে দিতেই হইবে। আজ গবর্মেন্ট আমাদিগকে স্বায়ত্তশাসন দিয়াছেন কিন্তু ভিক্ষার মতো দিয়াছেন অনুগ্রহের মতো দিয়াছেন যেন পরীক্ষা করিয়া দেখিবার জন্য দিয়াছেন এ বিষয়ে যেন নানা সংশয় আছে নানা বিবেচনার বিষয় আছে কাল যদি দেখা যায় এ প্রণালী ভালো খাটিল না তবে কালই হয়তো ইহা বন্ধ করিতে হইবে। কিন্তু যদি আমরা সমস্ত জাতি এই স্বায়ত্তশাসন প্রণালীর জন্য আগে প্রস্তুত হইতে পারিতাম তবে এ অধিকার আমরা অসংকোচে গ্রহণ করিতাম ও গবর্মেন্টকে অবিচারে দিতে হইত। এইরূপ প্রস্তুত হইবার উপায় কী? তাহার এক উত্তর আছে বিদ্যাশিক্ষার প্রচার। আজ যে ভাবগুলি কেবল গুটি দুইতিন মাত্র লোক জানে সেই ভাব সাধারণে যাহাতে প্রচার হয় তাহারই চেষ্টা করা এমন করা যাহাতে দেশের গাঁয়ে গাঁয়ে পাড়ায় পাড়ায় নিদেন গুটিকতক করিয়া শিক্ষিত লোক পাওয়া যায় এবং তাঁহাদের দ্বারা অশিক্ষিতদের মধ্যেও কতকটা শিক্ষার প্রভাব ব্যাপ্ত হয়। কেবল ইংরাজি লিখিলে কিংবা ইংরাজিতে বক্তৃতা দিলে এটি হয় না ইংরাজিতে যাহা শিখিয়াছ তাহা বাংলায় প্রকাশ করো বাংলা সাহিত্য উন্নতি লাভ করুক ও অবশেষে বঙ্গ বিদ্যালয়ে দেশ ছাইয়া সেই সমুদয় শিক্ষা বাংলায় ব্যাপ্ত হইয়া পড়ুক। ইংরাজিতে শিক্ষা কখনোই দেশের সর্বত্র ছড়াইতে পারিবে না। তোমরা দুটিচারটি লোক ভয়ে ভয়ে ও কী কথা কহিতেছ সমস্ত জাতিকে একবার দাবি করিতে শিখাও কিন্তু সে কেবল বিদ্যালয় স্থাপনের দ্বারা হইবে  এর দ্বারা হইবে না। 
তোমরা স্থির করিয়াছ যে গবর্মেন্ট যখন একটা কলেজ উঠাইতে চাহিবে বা বিদ্যাশিক্ষা নিয়মের পরিবর্তন করিবে তোমরা 

    
    

    
    
    

  

