

  
    পরিশিষ্ট,৩৫
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশিষ্ট,৩৫
    
    
    পরিশিষ্ট
মোটকথা
পদ্য ছন্দ

দুই মাত্রা বা দুই মাত্রার গুণক নিয়ে যে-সব ছন্দ তারা পদাতিক; বোঝা সামলিয়ে ধীরপদক্ষেপে তাদের চাল। এই জাতের ছন্দকে পয়ারশ্রেণীয় বলব। সাধারণ পয়ারে প্রত্যেক পঙ্‌ক্তিতে দুটি করে ভাগ, ধ্বনির মাত্রা ও যতির মাত্রা মিলিয়ে প্রত্যেক ভাগে আটটি করে মাত্রা, সুতরাং সমগ্র পয়ারের ধ্বনিমাত্রাসংখ্যা চোদ্দ এবং তার সঙ্গে মিলেছে যতিমাত্রাসংখ্যা দুই, অতএব সর্বসমেত ষোলো মাত্রা।

বচন নাহি তো মুখে। তবু মুখখানি ০ ০
হৃদয়ের কানে বলে। নয়নের বাণী ০ ০।

আট মাত্রার উপর ঝোঁক না রেখে প্রত্যেক দুই মাত্রার উপর ঝোঁক যদি রাখি তবে সেই দুল্‌কি চালে পয়ারের পদমর্যাদার লাঘব হয়।

কেন। তার। মুখ। ভার। বুক। ধুক। ধুক। ০ ০,
চোখ। লাল। লাজে। গাল। রাঙা। টুক। টুক। ০ ০।

অথবা প্রত্যেক চার মাত্রায় ঝোঁক দিয়ে পয়ার পড়া যেতে পারে। যেমন–

সুনিবিড়। শ্যামলতা। উঠিয়াছে। জেগে ০ ০
ধরণীর। বনতলে। গগনের। মেঘে ০ ০।

ছন্দের দুটি জিনিস দেখবার আছে– এক হচ্ছে তার সমগ্র অবয়ব, আর তার সংঘটন। পয়ারের অবয়বের মাত্রাসমষ্টি ষোলো সংখ্যায়। এই ষোলো মাত্রা সংঘটিত হয়েছে দুইমাত্রার অংশযোজনায়। ধ্বনিরূপসৃষ্টিতে দুই সংখ্যার একটি বিশেষ প্রভাব আছে, তিন সংখ্যা থেকে তা সম্পূর্ণ স্বতন্ত্র। দৃষ্টান্ত দেখাই–

শ্রাবণধারে সঘনে 

কাঁদিয়া মরে যামিনী , 

ছোটে তিমিরগগনে 

পথহারানো দামিনী । 


এই  ছন্দটির  সমগ্র  অবয়ব  ষোলোমাত্রায়।  সেই  ষোলো  মাত্রাটি  সংঘটিত  হচ্ছে  তিন-দুই-তিন  মাত্রার  যোগে, এইজন্যেই পয়ারের মতো এর চাল-চলন নয়। যে আট মাত্রা দুইয়ের অংশ নিয়ে সে চলে সোজা সোজা পা ফেলে, কিন্তু যে আট মাত্রা তিন দুই-তিনের ভাগে সে চলছে হেলতে দুলতে মরালগমনে।

                             চেয়ে থাকে মুখপানে,
                             সে চাওয়া নীরব গানে&;&;&;&; মনে এসে বাজে,
                             যেন ধীর ধ্রুবতারা
                             কহে কথা ভাষাহারা &;&;&;&; জনহীন সাঁঝে।

যতিমাত্রাসমেত চব্বিশ মাত্রায় এই ত্রিপদীর অবয়ব। এই চব্বিশ মাত্রা দুই মাত্রাখণ্ডের সমষ্টি, এইজন্যেই একে পয়ারশ্রেণীতে


    
    

    
    
    

  

