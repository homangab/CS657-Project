

  
    নৈবেদ্য  ৪৮
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৪৮
    
    
    ৪৮

এ দুর্ভাগ্য দেশ হতে হে মঙ্গলময়  
দূর করে দাও তুমি সর্ব তুচ্ছ ভয় — 
লোকভয়  রাজভয়  মৃত্যুভয় আর । 
দীনপ্রাণ দুর্বলের এ পাষাণভার  
এই চিরপেষণযন্ত্রণা  ধূলিতলে 
এই নিত্য অবনতি  দণ্ডে পলে পলে 
এই আত্মঅবমান  অন্তরে বাহিরে 
এই দাসত্বের রজ্জু  ত্রস্ত নতশিরে 
সহস্রের পদপ্রান্ততলে বারম্বার 
মনুষ্যমর্যাদাগর্ব চিরপরিহার — 
 
এ বৃহৎ লজ্জারাশি চরণআঘাতে 
চূর্ণ করি দূর করো । মঙ্গলপ্রভাতে 
মস্তক তুলিতে দাও অনন্ত আকাশে 
উদার আলোকমাঝে উন্মুক্ত বাতাসে । 


    
    

    
    
    

  

