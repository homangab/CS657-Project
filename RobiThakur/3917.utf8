

  
    যোগাযোগতৃতীয় অঙ্কতৃতীয় দৃশ্য ৫৪
                
    
    








  
  

        

      রবীন্দ্র রচনাবলী (:)
    
 
    
    যোগাযোগতৃতীয় অঙ্কতৃতীয় দৃশ্য ৫৪
    
    
    যোগাযোগ

নবীন । আশ্চর্য হবার তো কিছু নেই । যে ঘুমন্ত ক্ষুধাকে বউরানী জাগিয়েছেন তার অন্ন জোগাতে পারেন নি । তাই সে অনর্থপাত করতে বসেছে । 
মোতির মা । তবে কি এটা এমনি ভাবেই চলবে ? 
নবীন । যে আগুন নেভাবার কোনো উপায় নেই সেটাকে আপনি জ্বলে ছাই হওয়া পর্যন্ত তাকিয়ে দেখতে হবে । 
 
কুমুদিনীর প্রবেশ 
 
কুমুদিনী । আজ তোমার ঘরে আমাকে জায়গা দিতে হবে বোন । 
মোতির মা । সে কী কথা 
কুমুদিনী । আজ রাত্তির থেকেই আমার শুভ নির্বাসন মঞ্জুর হয়েছে । কাল যাব দাদার ওখানে । ঠাকুরপো  রাগ কোরো না । 
নবীন । বউরানী  ফিরে আসতে দেরি কোরো না এই কথাটা সব মন দিয়ে বলতে পারলে বেঁচে যেতুম — কিন্তু মুখ দিয়ে বেরোল না । যাদের কাছে তোমার যথার্থ সম্মান সেইখানেই থাকো গিয়ে । অভাগা নবীনকে যদি কোনো কারণে কোনো কালে দরকার হয় স্মরণ কোরো । 
কুমুদিনী । আপাতত দরকার তোমার ঘরে আশ্রয় নেওয়া । রাগ করবে না তো ? 
নবীন । রাগ করব আমি দ্বারের বাইরে দরোয়ানি করবার এমন সুযোগ আর আমি পাব না । 
কুমুদিনী । আনন্দে ঘুম তো হবে না সারা রাত — তোমাকেও যদি জাগিয়ে রাখি ঠাকুরপো 
নবীন । তা হলে তো আমার ঘরে কোজাগরী লক্ষ্মীপূর্ণিমা হবে । 
কুমুদিনী । তোমাদের ভাগ্নী ওই ফুট্‌কিকে ডেকে আনো তো ভাই । 
নবীন । কেন  তাকে কিসের দরকার ? 
কুমুদিনী । সীতার অগ্নিপ্রবেশে সেই তো সীতা সেজেছিল । আবার শুনব তার মুখে তার পালার শেষ কথা ক'টি । 
[ নবীনের প্রস্থান 
মোতির মা । ইতিহাসটা খুলে বলো দিদি । 
কুমুদিনী । সেই একই কথা । হরিণী পিছু হটছিল  ব্যাধ তার গলায় ফাঁসটা ধরে জোরে দিয়েছিল টান । ফাঁস গেল ছিঁড়ে । ব্যাধ অহংকার করে বললে  ভালোই হল  হরিণ নম্র হয়ে বললে  ভালোই হয়েছে । 
মোতির মা । এইখানেই কি শেষ হবে বোন ? অদৃষ্টের মৃগয়া যে এখনো চলবে । 
কুমুদিনী । তা জানি  ওই ব্যাধের হাতে ধনুক আছে  বল্লম আছে  খাঁড়া আছে  আর হরিণীর আছে কেবল তার শেষ পরিত্রাণ মরণ । 
ফুট্‌কিকে লইয়া নবীনের প্রবেশ 
কুমুদিনী । ফুট্‌কি 
ফুট্‌কি । কী রানীমা 
কুমুদিনী । আগুন থেকে বেরিয়ে এসে সীতা কী বললেন গান গেয়ে বল্‌ । 
ফুট্‌কির গান 
 


    
    

    
    
    

  

