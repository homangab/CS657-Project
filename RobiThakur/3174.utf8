

  
    নৃত্যনাট্য চণ্ডালিকা - দ্বিতীয় দৃশ্য, ৭
                
    
    








  
  

        

      রবীন্দ্র রচনাবলী (://.-..)
    
 -->
    
    নৃত্যনাট্য চণ্ডালিকা - দ্বিতীয় দৃশ্য, ৭
    
    
    নৃত্যনাট্য চণ্ডালিকা

আলোর হাসি উঠল জেগে,
                             পাতায় পাতায় চমক লেগে
                       বনের খুশি ধরে না গো, ওই যে উথলে—
                                    মরি&;&;&;&;    হায় হায় হায়॥
প্রকৃতি।&;&;&;&;&;&;&;&;&;&;&;&;&; ওগো&;&;&;&;     ডেকো না মোরে ডেকো না।
আমার কাজভোলা মন, আছে দূরে কোন্‌—
                               করে স্বপনের সাধনা।
                          ধরা দেবে না অধরা ছায়া,
                          রচি গেছে মনে মোহিনী মায়া—
                               জানি না এ কী দেবতারি দয়া,
                               জানি না এ কী ছলনা।
                   আঁধার অঙ্গনে প্রদীপ জ্বালি নি,
                   দগ্ধ কাননের আমি যে মালিনী,
                   শূন্য হাতে আমি কাঙালিনী
                         করি নিশিদিন যাপনা।
                   যদি সে আসে তার চরণছায়ে
                   বেদনা আমার দিব বিছায়ে,
                   জানাব তাহারে অশ্রুসিক্ত
                               &;&;&;&;&;&;&;&;রিক্ত জীবনের কামনা॥

দ্বিতীয় দৃশ্য
অর্ঘ্য নিয়ে বৌদ্ধনারীদের মন্দিরে গমন
স্বর্ণবর্ণে সমুজ্জ্বল নব চম্পাদলে
                    বন্দিব শ্রীমুনীন্দ্রের পাদপদ্মতলে।
                    পুণ্যগন্ধে পূর্ণ বায়ু হল সুগন্ধিত,
                    পুষ্পমাল্যে করি তাঁর চরণ বন্দিত॥
[ প্রস্থান
প্রকৃতি।&;&;&;&;         ফুল বলে, ধন্য আমি
&;&;&;&;ধন্য আমি মাটির ’পরে।
                   দেবতা ওগো, তোমার সেবা


    
    

    
    
    

  

