

  
    ক্ষণিকা  ক্ষতিপূরণ ২
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  ক্ষতিপূরণ ২
    
    
    ক্ষণিকা 
আমি নাবব মহাকাব্য— 

সংরচনে 

ছিল মনে— 
ঠেকল কখন তোমার কাঁকন— 

কিংকিণীতে  
কল্পনাটি গেল ফাটি 

হাজার গীতে । 
মহাকাব্য সেই অভাব্য  

দুর্ঘটনায় 
পায়ের কাছে ছড়িয়ে আছে 

কণায় কণায় । 
 
আমি নাবব মহাকাব্য— 

সংরচনে 

ছিল মনে । 
 
হায় রে কোথা যুদ্ধকথা 

হৈল গত 

স্বপ্নমত  
পুরাণচিত্র বীরচরিত্র 

অষ্ট সর্গ 
কৈল খণ্ড তোমার চণ্ড 

নয়ন  খড়্‌গ । 
রইল মাত্র দিবারাত্র 

প্রেমের প্রলাপ  
দিলেম ফেলে ভাবীকেলে 

কীর্তিকলাপ । 
 
হায় রে কোথা যুদ্ধকথা 

হৈল গত 

স্বপ্নমত  
 

    
    

    
    
    

  

