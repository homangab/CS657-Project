

  
    পরিশিষ্ট৯
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট৯
    
    
    পরিশিষ্ট

না তুলিলেই যে বিশেষ আশার কারণ হইত তাহাও বলিতে পারি না। হতভাগ্যের পক্ষে কোন্‌টা যে সৎপথ তাহা নির্ণয় করা কঠিন।
তথাপি মোটের উপর কমিটির প্রস্তাব কার্যে পরিণত হইলে যে ভয়ের কারণ আছে আমার তাহা মনে হয় না। সেইটুকুই আমাদের সান্ত্বনা।
ভাবিয়া দেখোনা চাষার ছেলে প্রাইমারি স্কুলে কেন যায়। ভালো করিয়া চাষার কাজ শিখিতে যে যায় তাহা নহে। গুরুমশায় যে তাহার ছেলেকে কৃষিবিদ্যার ওস্তাদ করিতে পারে এ কথা শুনিলে সে হাসিয়া উড়াইয়া দিবে।
তার পরে প্রাইমারি স্কুলে পড়িয়া তাহার ছেলে ডাক্তারও হইবে না উকিলও হইবে না কেরানিও হইবে না। প্রাইমারির পরে যদি তাহার ছাত্রবৃত্তি পড়ার শখ থাকে তবে উপভাষা ছাড়িয়া আবার তাহাকে সাধুভাষা শিখিতে হইবে।
যাই হোক যেচাষা তাহার ছেলেকে প্রাইমারি স্কুলে পাঠায় তাহার একটিমাত্র উদ্দেশ্য এই যে তাহার ছেলে নিতান্ত চাষা না থাকিয়া কিঞ্চিৎপরিমাণে ভদ্রসমাজঘেঁষা হইবার যোগ্য হয়  চিঠিটা পত্রটা লিখিতে পারে পড়িতেও পারে জমিদারের কাছারিতে দাঁড়াইয়া কতকটা ভদ্রছাঁদে মোক্তারি করিতে পারে গ্রামের মোড়লি করিবার যোগ্য হয় ভদ্রলোকের মুখে শুনিতে পায় যে “তাই তো রে তোর ছেলেটা তো বলিতেকহিতে বেশ”
চাষা একটু সম্পন্ন অবস্থার হইলেই ভদ্রসমাজের সীমানার দিকে অগ্রসর হইয়া বসিতে তাহার স্বভাবতই ইচ্ছা হয়। এমনকি তাহার ছেলে একদিন হাললাঙল ছাড়িয়া দিয়া বাবুর চালে চলিবে এ সাধও তাহার মনে উদয় হইতে থাকে। এইজন্য সময় নষ্ট করিয়াও নিজের ক্ষতি করিয়াও ছেলেকে সে পাঠশালায় পাঠায় অথবা নিজের আঙিনায় পাঠশালার পত্তন করে।
কিন্তু চাষাকে যদি বলা হয় তোর ছেলেকে তুই চাষার পাঠশালায় পাঠাইবি ভদ্রের পাঠশালায় নয় তবে তাহার উৎসাহের কারণ কিছুই থাকিবে না। এরূপ স্থলে ছেলেকে পাঠশালায় পাঠাইবার উদ্দেশ্যই তাহার পক্ষে ব্যর্থ হইবে।
শুধু তাই নয়। পল্লীর মধ্যে চাষার পাঠশালাটা চাষার পক্ষে একটা লজ্জার বিষয় হইয়া দাঁড়াইবে। কালক্রমে ভাগ্যক্রমে যেচাষাত্ব হইতে তাহারা উপরে উঠিবার আশা রাখে সেইটাকে বিধিমত উপায়ে স্থায়ী করিবার আয়োজনে আর যেই হউক চাষা খুশি হইবে না।
ওষুধ বলিতে যেমন তিক্ত বা ঝাঁঝালো কিছু মনে আসে তেমনই শিক্ষা বলিতে চাষা এমন একটা কিছু বোঝে যাহা তাহার প্রতিদিনের ব্যাপারসংক্রান্ত নহে। তাহার কাছে শিক্ষার গৌরবই তাই।
তাহার ছেলে যদি এত করিয়া পাঠশালে গিয়া তাহাদের অভ্যস্ত গ্রাম্যভাষা এবং তাঁহাদের নিজের ব্যবসায়ের সামান্য দুটো কথা শিখিতে বসে তবে সেশিক্ষার উপরে চাষার অশ্রদ্ধা হইবেই।
চাষা সাধুভাষা ব্যবহার করিতে পারে না সত্য কিন্তু সাধুভাষা যে তাহার অপরিচিত তাহা নহে। যাত্রায় গানে গ্রন্থশ্রবণে নানারূপেই সাধুভাষা তাহার কানে পৌঁছিয়া থাকে ভদ্রদের সঙ্গে কথা কহিবার সময় সেও যথাসাধ্য এই ভাষার মিশাল চালাইতে চেষ্টা করে।
তাহার ছেলেকে বিশেষ শিক্ষার দ্বারা যখন সেই ভদ্রভাষা ভুলাইবার চেষ্টা করা হইবে তখন চাষা যে তাহা বুঝিবে না তাহা নহে বুঝিয়া যে খুশি হইবে তাহাও বলিতে পারি না।
‘   ’ কাহাকে বলে তাহা চাষা বুঝে না কিন্তু ভদ্র এবং অভদ্র কাহাকে বলে তাহা সে বুঝে। অতএব যাহা কিছুই বুঝে না তাহার প্রলোভনে যাহা বুঝে তাহার আশা প্রসন্ন মনে বিসর্জন দিবে চাষা এতবড়ো চাষা নহে।
এইসকল কারণে আশা করিতেছি চাষার সদ্‌বুদ্ধি চাষাকে এবং দেশকে শিক্ষাকমিটির গুপ্তবাণ হইতে রক্ষা করিবে।


 
    
    

    
    
    

  

