

  
    জাভাযাত্রীর পত্র ১০৩
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ১০৩
    
    
    জাভাযাত্রীর পত্র ১০

সেদিনকার ভারতবর্ষের সেই আত্মমূর্তিধ্যান সমুদ্র পার হয়ে পূর্বমহাসাগরের এই সুদূর দ্বীপপ্রান্তে এমন করে স্থান পেয়েছিল যে আজ হাজার বছর পরেও সেই ধ্যানমন্ত্রের আবৃত্তি এই রাজার মুখে ভক্তির সুরে বেজে উঠল এতে আমার মনে ভারি বিস্ময় লাগল। এইসব ভৌগোলিক নামমালা এদের মনে আছে বলে নয় কিন্তু যেপ্রাচীন যুগে এই নামমালা এখানে উচ্চারিত হয়েছিল সেই যুগে এই উচ্চারণের কী গভীর অর্থ ছিল সেই কথা মনে করে। সেদিনকার ভারতবর্ষ আপনার ঐক্যটিকে কত বড়ো আগ্রহের সঙ্গে জানছিল আর সেই জানাটিকে স্থায়ী করবার জন্যে ব্যাপ্ত করবার জন্যে কিরকম সহজ উপায় উদ্ভাবন করেছিল তা স্পষ্ট বোঝা গেল আজ এই দূর দ্বীপে এসে—যেদ্বীপকে ভারতবর্ষ ভুলে গিয়েছে। 
রাজা কিরকম উৎসাহের সঙ্গে হিমালয় বিন্ধ্যাচল গঙ্গা যমুনার নাম করলেন তাতে কিরকম তাঁর গর্ব বোধ হল অথচ এ ভূগোল বস্তুত তাঁদের নয় রাজা য়ুরোপীয় ভাষা জানেন না ইনি আধুনিক স্কুলেপড়া মানুষ নন সুতরাং পৃথিবীতে ভারতবর্ষ জায়গাটিযে কোথায় এবং কিরকম সেসম্বন্ধে সম্ভবত তাঁর অস্পষ্ট ধারণা অন্তত বাহ্যত এ ভারতবর্ষের সঙ্গে তাঁদের কোনো ব্যবহারই নেই। তবুও হাজার বছর আগে এই নামগুলির সঙ্গে যেসুর মনে বাঁধা হয়েছিল সেই সুর আজও এ দেশের মনে বাজছে। সেই সুরটি কত বড়ো খাঁটি সুর ছিল তাই আমি ভাবছি। আমি কয়েক বছর আগে ভারতবিধাতার যেজয়গান রচনা করেছি তাতে ভারতের প্রদেশগুলির নাম গেঁথেছি—বিন্ধ্য হিমাচল যমুনা গঙ্গার নামও আছে। কিন্তু আজ আমার মনে হচ্ছে ভারতবর্ষের সমস্ত প্রদেশের ও সমুদ্রপর্বতের নামগুলি ছন্দে গেঁথে কেবলমাত্র একটি দেশপরিচয় গান আমাদের লোকের মনে গেঁথে দেওয়া ভালো। দেশাত্মবোধ বলে একটা শব্দ আজকাল আমরা কথায় কথায় ব্যবহার করে থাকি কিন্তু দেশাত্মজ্ঞান নেই যার তার দেশাত্মবোধ হবে কেমন করে। 
তার পরে রাজা আউড়ে গেলেন সপ্তসমুদ্র সপ্তপর্বত সপ্তবন সপ্তআকাশ—অর্থাৎ তখনকার দিনে ভারতবর্ষ বিশ্বভূবৃত্তান্ত যেরকম কল্পনা করেছিল তারই স্মৃতি। আজ নূতন জ্ঞানের প্রভাবে সেই স্মৃতি নির্বাসিত কেবল তা পুরাণের জীর্ণ পাতায় আটকে রয়েছে কিন্তু এখানকার কণ্ঠে এখনো তা শ্রদ্ধার সঙ্গে ধ্বনিত। তার পরে রাজা চার বেদের নাম যম বরুণ প্রভৃতি চার লোকপালের নাম মহাদেবের নামাষ্টক বলে গেলেন ভেবে ভেবে মহাভারতের অষ্টাদশ পর্বের নাম বলতে লাগলেন সবগুলি মনে এল না। 
রাজপুরীতে প্রবেশ করেই দেখি প্রাঙ্গণে একটি বেদীর উপর বিচিত্র উপকরণ সাজানো এখানকার চারজন ব্রাহ্মণ—একজন বুদ্ধের একজন শিবের একজন ব্রহ্মার একজন বিষ্ণুর পূজারি—মাথায় মস্ত উঁচু কারুখচিত টুপি টুপির উপরিভাগে কাঁচের তৈরি একএকটা চূড়া। এঁরা চারজন পাশাপাশি বসে আপনআপন দেবতার স্তবমন্ত্র পড়ে যাচ্ছেন। একজন প্রাচীনা এবং একজন বালিকা অর্ঘ্যের থালি হাতে করে দাঁড়িয়ে। সবসুদ্ধ সাজসজ্জা খুব বিচিত্র ও সমারোহবিশিষ্ট। পরে শোনা গেল এই মাঙ্গল্যমন্ত্রপাঠ চলছিল রাজবাড়িতে আমারই আগমন উপলক্ষে। রাজা বললেন আমার আগমনের পুণ্যে প্রজাদের মঙ্গল হবে ভূমি সুফলা হবে এই কামনায় স্তবমন্ত্রের আবৃত্তি। রাজা বিষ্ণুবংশীয় বলে নিজের পরিচয় দিলেন। 
বেলা সাড়ে চারটের সময় স্নান করে নিয়ে বারান্দায় এসে বসলুম। কারো মুখে কথা নেই। ঘণ্টাদুয়েক এই ভাবে যখন গেল তখন রাজা স্থানীয় বাজার থেকে বোম্বাই প্রদেশের এক খোজা মুসলমান দোকানদারকে তলব দিয়ে আনালেন। কী আমার প্রয়োজন কিরকম আহারাদির ব্যবস্থা আমার জন্যে করতে হবে ইত্যাদি প্রশ্ন। আমি রাজাকে জানাতে বললুম তিনি যদি আমাকে ত্যাগ করে বিশ্রাম করতে যান তা হলেই আমি সব চেয়ে খুশি হব। 
তার পরদিনে রাজবাড়ির কয়েকজন ব্রাহ্মণপণ্ডিত তালপাতার পুঁথিপত্র নিয়ে উপস্থিত। একটি পুঁথি মহাভারতের ভীষ্মপর্ব। এইখানকার অক্ষরেই লেখা উপরের পংক্তি সংস্কৃত ভাষায় নীচের পংক্তিতে দেশী ভাষায় তারই অর্থব্যাখ্যা। কাগজের একটি পুঁথিতে সংস্কৃত শ্লোক লেখা। সেই শ্লোক রাজা পড়ে যেতে লাগলেন উচ্চারণের বিকৃতি থেকে বহু কষ্টে তাদের উদ্ধার করবার চেষ্টা করা


    
    

    
    
    

  

