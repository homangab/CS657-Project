

  
    প্রহাসিনী ভাইদ্বিতীয়া ৩
                
    
    








  
  

        

      রবীন্দ্র রচনাবলী (:)
    
 
    
    প্রহাসিনী ভাইদ্বিতীয়া ৩
    
    
    প্রহাসিনী

ভেবেছিনু তখুনি  
 একি মিছে
বকুনি । 
আজ তার মর্মটা 

পেরেছি যে ধরতে । 

যদি জন্মান্তরে 
  এ দেশেই
টান ধরে 
ভাইরূপে আর বার 

আনে যেন দৈব — 

হাঁড়ি হাঁড়ি রন্ধন  
 ঘষাঘষি
চন্দন  
ভগ্নী হবার দায় 

নৈবচ নৈব । 

আসি যদি ভাই হয়ে 
 যা রয়েছি
তাই হয়ে 
সোরগোল পড়ে যাবে 

হুলু আর শঙ্খে — 

জুটে যাবে বুড়িরা 
 পিসি মাসি
খুড়িরা  
ধুতি আর সন্দেশ 

দেবে লোকজনকে । 

বোনটার ধ’রে চুল 
 টেনে তার
দেব দুল  
খেলার পুতুল তার 

পায়ে দেব দলিয়া । 

শোক তার কে থামায়  
 চুমো দেবে
মা আমায়  
রাক্ষুসি বলে তার 

কান দেবে মলিয়া । 

বড়ো হলে নেব তার 
 পদখানি
দেবতার  
দাদা নাম বলতেই 

আঁখি হবে সিক্ত । 

    
    

    
    
    

  

