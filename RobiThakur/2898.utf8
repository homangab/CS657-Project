

  
    ভগ্নহৃদয় - ঊনবিংশ সর্গ, ১০৮
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - ঊনবিংশ সর্গ, ১০৮
    
    
    ভগ্নহৃদয় 
মনে করে মোর কথা&;&;&;&;   মিছে পেয়ো নাকো ব্যথা,
পুরাণো প্রেমের কথা করো না স্মরণ!
অনিল।&;&;&;&;      [স্বগত]
কি!— শেষে এই হ’ল, এই হ’ল হায়!
কি করেছি যার লাগি এ গান সে গায়?
তবে সে সন্দেহ করে প্রণয়ে আমার!
বিশ্বাস নাইক তবে মোর ’পরে আর!
বিশ্বাস নাইক তবে? &;&;&;&;     তাই হবে, তাই হবে—
এত করে এই তার হ’ল পুরস্কার!
সন্দেহ করিবে কেন? &;&;&;&;     কি আমি করেছি হেন!
সন্দেহ করিতে তার কোন্‌ অধিকার?
আমি কি রে দিন রাত &;&;&;&;     রহি নি তাহারি সাথ?
সতত করি নি তারে আদর যতন?
বার বার তারে কি রে  &;&;&;&;    শুধাই নি ফিরে ফিরে
মুহূর্তের তরে হেরি বিষণ্ন আনন?
একটি কথার তরে  &;&;&;&;    কত-না শুধাই তারে—
একটি হেরিতে হাসি রজনী পোহাই!
তাই কি রে এই হল? &;&;&;&;     শেষে কি রে এই হল?
তাইতে সংশয় এত? অবিশ্বাস তাই?
কল্পনায় অকারণে সে যদি কি করে মনে,
আমি কেন তার লাগি সব’ তিরস্কার?
তবে কি সে মনে করে&;&;&;&;   ভালো বাসি নাকো তারে!
সকলি কপট তবে প্রণয় আমার?
নাহয় ভালো না বাসি, দোষ তাহে কার?
কখনো সে কাছে এসে করেছে আদর?
কখনো সে মুঝায়েছে অশ্রুবারি মোর?
আমি তারে যত্ন যত করেছি সতত
বিনিময় আমি তার পেয়েছি কি তত?
করেছি তো আমার যা ছিল করিবার,
সহিতে হয় নি কভু অনাদর তার!
তবু সে কি করে আশা!&;&;&;&;   হৃদয়ের ভালোবাসা?
আদরেই ভালোবাসা বাহিরে বাহিরে প্রকাশ,

    
    

    
    
    

  

