

  
    বাল্মীকিপ্রতিভা (গীতিনাট্য) প্রথম দৃশ্য ২
                
    
    








  
  

        

      রবীন্দ্র রচনাবলী (:)
    
 
    
    বাল্মীকিপ্রতিভা (গীতিনাট্য) প্রথম দৃশ্য ২
    
    
    বাল্মীকিপ্রতিভা
গীতিনাট্য
প্রথম দৃশ্য
অরণ্য। দস্যুগণ
কাফি

প্রথম দস্যু। আজকে তবে মিলে সবে
কর্‌ব লুঠের ভাগ

এসব আন‍্‌তে কত লণ্ডভণ্ড করনু যজ্ঞ যাগ। 
দ্বিতীয় দস্যু। কাজের বেলায় উনি কোথা যে ভাগেন্‌

ভাগের বেলায় আসেন আগে আরে দাদা 
প্রথম।
এত বড়ো আস্পর্দ্ধা তোদের মোরে নিয়ে একি হাসি তামাসা?

এখনি মুণ্ড করিব খণ্ড– খবরদার রে খবরদার 
দ্বিতীয়।
হাঃ হাঃ ভায়া খাপ্‌পা বড়ো এ কি ব্যাপার 
আজি
বুঝিবা বিশ্ব করবে নস্য এম্‌নি যে আকার 
তৃতীয়।
এম‍্‌নি যোদ্ধা উনি পিঠেতেই দাগ– 

তলোয়ারে মরিচা মুখেতেই রাগ। 
প্রথম।
আর যে এসব সহে না প্রাণে নাহি কি তোদের প্রাণের মায়া? 

দারুণ রাগে কাঁপিছে অঙ্গ কোথা রে লাঠি কোথা রে ঢাল?
সকলে।
হাঃ হাঃ ভায়া খাপ্‌পা বড়ো এ কি ব্যাপার 

আজি বুঝিবা বিশ্ব করবে নস্য এমনি যে আকার 

বাল্মীকির প্রবেশ
খাম্বাজ

সকলে।
এক ডোরে বাঁছা আছি মোরা সকলে। 

না মানি বারণ না মানি শাসন না মানি কাহারে। 

কেবা রাজা কার রাজ্য মোরা কি জানি?

প্রতি জনেই রাজা মোরা বনই রাজধানী 

রাজা প্রজা উঁচু নীচু কিছু না গনি 

ত্রিভুবনমাঝে আমরা সকলে কাহারে না করি ভয়– 

মাথার উপরে রয়েছেন কালী সমুখে রয়েছে জয় 


    
    

    
    
    

  

