

  
    বিসর্জন- চতুর্থ অঙ্ক - দ্বিতীয় দৃশ্য, ৭১
                
    
    








  
  

        

      রবীন্দ্র রচনাবলী (://.-..)
    
 -->
    
    বিসর্জন- চতুর্থ অঙ্ক - দ্বিতীয় দৃশ্য, ৭১
    
    
    বিসর্জন 


  
    প্রলয়ের কাল! — এখন সময় নহে 
    বিস্ময়ের । সেনাপতি , লহ সৈন্যভার । 
  



দ্বিতীয় দৃশ্য
মন্দিরপ্রাঙ্গণ 
জয়সিংহ ও রঘুপতি 


রঘুপতি ।&;&;&;&; গেছে গর্ব , গেছে তেজ , গেছে ব্রাহ্মণত্ব । 

  
    ওরে বৎস , আমি তোর গুরু নহি আর । 
    কাল আমি অসংশয়ে করেছি আদেশ 
    গুরুর গৌরবে , আজ শুধু সানুনয়ে 
    ভিক্ষা মাগিবার মোর আছে অধিকার । 
    অন্তরেতে সে দীপ্তি নিবেছে , যার বলে 
    তুচ্ছ করিতাম আমি ঐশ্বর্যের জ্যোতি , 
    রাজার প্রতাপ । নক্ষত্র পড়িলে খসি 
    তার চেয়ে শ্রেষ্ঠতর মাটির প্রদীপ । 
    তাহারে খুঁজিয়া ফিরে পরিহাসভরে 
    খদ্যোত ধূলির মাঝে , খুঁজিয়া না পায় । 
    দীপ প্রতিদিন নেবে , প্রতিদিন জ্বলে , 
    বারেক নিভিলে তারা চির-অন্ধকার! 
    আমি সেই চিরদীপ্তিহীন ; সামান্য এ 
    পরমায়ু , দেবতার অতি ক্ষুদ্র দান , 
    ভিক্ষা মেগে লইয়াছি তারি দুটো দিন 
    রাজদ্বারে নতজানু হয়ে । জয়সিংহ , 
    সেই দুই দিন যেন ব্যর্থ নাহি হয় । 
    সেই দুই দিন যেন আপন কলঙ্ক 
    ঘুচায়ে মরিয়া যায় । কালামুখ তার 
    রাজরক্তে রাঙা করে তবে যায় যেন । 
    বৎস , কেন নিরুত্তর ? গুরুর আদেশ 
    নাহি আর; তবু তোরে করেছি পালন 
    আশৈশব, কিছু নহে তার অনুরোধ ? 

  


    
    

    
    
    

  

