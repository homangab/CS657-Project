

  
    পরিশেষ  ধর্মমোহ ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  ধর্মমোহ ১
    
    
    ধর্মমোহ
ধর্মের বেশে মোহ যারে এসে ধরে 
অন্ধ সে জন মারে আর শুধু মরে । 

নাস্তিক সেও পায় বিধাতার বর  

ধার্মিকতার করে না আড়ম্বর । 
 শ্রদ্ধা করিয়া জ্বালে বুদ্ধির আলো  
 শাস্ত্রে মানে না  মানে মানুষের ভালো । 
 
 বিধর্ম বলি মারে পরধর্মেরে  
 নিজ ধর্মের অপমান করি ফেরে  

পিতার নামেতে হানে তাঁর সন্তানে  

 আচার লইয়া
বিচার নাহিকো জানে  
  পূজাগৃহে তোলে রক্তমাখানো ধ্বজা — 
 দেবতার নামে এ যে শয়তান ভজা । 
 
 অনেক যুগের লজ্জা ও লাঞ্ছনা  
 বর্বরতার বিকার বিড়ম্বনা 

ধর্মের মাঝে আশ্রয় দিল যারা 

আবর্জনায় রচে তারা নিজ কারা । — 
 প্রলয়ের ওই শুনি শৃঙ্গধ্বনি  
 মহাকাল আসে লয়ে সম্মার্জনী । 
 
  যে দেবে মুক্তি তারে খুঁটিরূপে
গাড়া  
 যে মিলাবে তারে করিল ভেদের খাঁড়া
 

যে আনিবে প্রেম অমৃতউৎস হতে 

তারি নামে ধরা ভাসায় বিষের স্রোতে  
 তরী ফুটা করি পার হতে
গিয়ে ডোবে — 
 তবু এরা কারে অপবাদ
দেয় ক্ষোভে । 
 
 হে ধর্মরাজ  ধর্মবিকার নাশি 
 ধর্মমূঢ়জনেরে বাঁচাও আসি । 



    
    

    
    
    

  

