

  
    পরিশিষ্ট১৬
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট১৬
    
    
    পরিশিষ্ট

ছাড়ি না।
আপনাদের  ইংরেজি  বাক্যে  সেটা  সম্ভব  হয়  না  কেননা  আপনাদের  শব্দগুলা  বেজায়  রোখা  মেজাজের। তাহারা প্রত্যেকেই ঢুঁ মারিয়া নিশ্বাসের শাসন ঠেলিয়া বাহির হইতে চায়।        – এই বাক্যে যতগুলি বিশেষণপদ আছে সব কটাই উঁচু হইয়া উঠিয়া নিশ্বাসের বাতাসটাকে ফুট্‌বলের গোলার মতো এক মাথা হইতে আরএক মাথায় ছুঁড়িয়া ছুঁড়িয়া চালান করিয়া দিতেছে। 
প্রত্যেক ভাষারই একটা স্বাভাবিক চলিবার ভঙ্গি আছে। সেই ভঙ্গিটারই অনুসরণ করিয়া সেই ভাষার নৃত্য অর্থাৎ তাহার ছন্দ রচনা করিতে হয়। এখন দেখা যাক আমাদের ভাষার চালচলনটা কী রকম।
আপনি বলিয়াছেন বাংলা বাক্যউচ্চারণে বাক্যের আরম্ভে আমরা ঝোঁক দিয়া থাকি। এই ঝোঁকের দৌড়টা যে কতদূর পর্যন্ত হইবে তাহার কোনো বাঁধা নিয়ম নাই সেটা আমাদের ইচ্ছা। যদি জোর দিতে না চাই তবে সমস্ত  বাক্যটা  একটানা  বলিতে  পারি  যদি  জোর  দিতে  চাই  তবে  বাক্যের  পর্বে  পর্বেই  ঝোঁক  দিয়া  থাকি। ‘আদিম মানবের তুমুল পাশবতা মনে করিয়া দেখো’– এই বাক্যটা আমরা এমনি করিয়া পড়িতে পারি যাহাতে উহার সকল শব্দই একেবারে মাথায় মাথায় সমান হইয়া থাকে। আবার উত্তেজনার বেগে নিম্নলিখিত করিয়াও পড়া যাইতে পারে–



।
।
।
।
।




আদিম
মানবের
তুমুল
পাশবতা
মনে
করিয়া
দেখো।



এই বাংলাশব্দগুলির নিজের কোনো বিশেষ দাবি নাই আমাদের মর্জির উপরেই নির্ভর। কিন্তু        –  এই  বাক্যে  প্রায়  প্রত্যেক  শব্দই  নিজ  নিজ  এক্‌সেন্টের  ধ্বজা গাড়িয়া বসিয়া আছে বলিয়া নিশ্বাস তাহাদিগকে খাতির করিয়া চলিতে বাধ্য।
বাংলা ছন্দে যে পদবিভাগ হয় সেই প্রত্যেক পদের গোড়াতেই একটি করিয়া ঝোঁকালো শব্দ কাপ্তেনি করে এবং তাহার পিছন পিছন কয়েকটি অনুগত শব্দ সমান তালে পা ফেলিয়া কুচ করিয়া চলিয়া যায়। এইরূপ একএকটি ঝোঁককাপ্তেনের অধীনে কয়টা করিয়া মাত্রাসিপাই থাকিবে ছন্দের নিয়মঅনুসারে তাহার বরাদ্দ হইয়া থাকে।
পয়ারের রীতিটা দেখা যাক। পয়ারটা চতুষ্পদ ছন্দ। আমার বিশ্বাস পয়ার শব্দটা পদচার শব্দের বিকার। ইহার একএকটি পদ একএকটি ঝোঁকের শাসনে চলে।

মহাভারতের কথা। অমৃতসমান।
কাশীরামদাস কহে। শুনে পুণ্যবান্‌।

অমৃতসমান’ ও ‘শুনে পুণ্যবান্‌’ এই দুই অংশে ছয়টি অক্ষর দেখা যাইতেছে বটে কিন্তু মাত্রাগণনায় ইহারা আট। ঐখানে লাইন শেষ হয় বলিয়া দুটি মাত্রা পরিমাণ জায়গা ফাঁক থাকে। যাহারা সুর করিয়া পড়ে তাহারা ‘মান’ এবং ‘বান’ শব্দের আকারটিকে দীর্ঘাকার করিয়া ঐ ফাঁক ভরাইয়া দেয়।
একএকটি ঝোঁকে কয়টি করিয়া মাত্রা আগলাইতেছে তাহা দেখিয়াই ছন্দের বিচার করিতে হয়। নতুবা যদি মোটা  করিয়া  বলি  যে  একএক  লাইনে  চোদ্দটা  করিয়া  অক্ষর  থাকিলে  তাহাকে  পয়ার  বলে  তবে  নানা ভিন্নপ্রকারে ছন্দকে পয়ার বলিতে হয়। নিম্নলিখিত ছন্দে প্রত্যেক লাইনে চোদ্দটা অক্ষর আছে।


    
    

    
    
    

  

