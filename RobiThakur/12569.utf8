

  
    সানাই  শেষ অভিসার ২
                
    
    








  
  

        

      রবীন্দ্র রচনাবলী (:)
    
 
    
    সানাই  শেষ অভিসার ২
    
    
    সানাই

 আসিছ যেপথ বেয়ে
সেদিনের চেনা পথ এ কি । 

 এ যে দেখি 

কোথাও বা ক্ষীণ তার রেখা  

কোথাও চিহ্নের সূত্র লেশমাত্র নাহি যায় দেখা । 

ডালিতে এনেছ ফুল স্মৃত বিস্মৃত  

কিছুবা অপরিচিত । 

হে দূতী  এনেছ আজ গন্ধে তব যেঋতুর বাণী 

 নাম তার নাহি জানি । 

মৃত্যুঅন্ধকারময় 

পরিব্যাপ্ত হয়ে আছে আসন্ন তাহার পরিচয় । 

তারি বরমাল্যখানি পরাইয়া দাও মোর গলে 

স্তিমিতনক্ষত্র এই নীরবের সভাঙ্গনতলে । 

এই তব শেষ অভিসারে 

ধরণীর পারে 

মিলন ঘটায়ে যাও অজানার সাথে 

অন্তহীন রাতে । 
    
    

    
    
    

  

