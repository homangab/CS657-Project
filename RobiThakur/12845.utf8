

  
    নৈবেদ্য - ৭২
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৭২
    
    
    ৭২

চিত্ত যেথা ভয়শূন্য , উচ্চ যেথা শির , 
জ্ঞান যেথা মুক্ত , যেথা গৃহের প্রাচীর 
আপন প্রাঙ্গণতলে দিবসশর্বরী 
বসুধারে রাখে নাই খন্ড ক্ষুদ্র করি , 
যেথা বাক্য হৃদয়ের উৎসমুখ হতে 
উচ্ছ্বসিয়া উঠে , যেথা নির্বারিত স্রোতে 
দেশে দেশে দিশে দিশে কর্মধারা ধায় 
অজস্র সহস্রবিধ চরিতার্থতায় — 
&; 
যেথা তুচ্ছ আচারের মরুবালুরাশি 
বিচারের স্রোতঃপথ ফেলে নাই গ্রাসি , 
পৌরুষেরে করে নি শতধা ; নিত্য যেথা 
তুমি সর্ব কর্ম চিন্তা আনন্দের নেতা — 
নিজ হস্তে নির্দয় আঘাত করি , পিতঃ , 
ভারতেরে সেই স্বর্গে করো জাগরিত । 


    
    

    
    
    

  

