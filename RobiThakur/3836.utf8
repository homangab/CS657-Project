

  
    যোগাযোগ দ্বিতীয় অঙ্ক দ্বিতীয়  দৃশ্য ১২
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্ক দ্বিতীয়  দৃশ্য ১২
    
    
    যোগাযোগ
দ্বিতীয়  দৃশ্য
মেয়ের দল 

 
প্রথমা । দেখ্‌ ভাই গঙ্গাজল  আমাদের নতুন রানী[র] বয়েস বড়ো কম নয়  বোধ হয় পলাশির যুদ্ধের সময় জন্মেছিল । 
দ্বিতীয়া । একটু পোষ্টাই নেই গায়ে । বুঝি শিবের মতো বর পাবার জন্যে এতদিন না খেয়ে তপিস্যে করছিল । 
প্রথমা । বর তো জুটল । এখন আমাদের রাজবাড়ির ক্ষীরসর পেটে পড়লে দুদিনে গড়নটা মোলায়েম হয়ে আসবে । 
তৃতীয়া । হাঁগা রানী  গায়ে কী রঙ মাখ তুমি ? বিলেত থেকে তোমার দাদা বুঝি কিছু আনিয়ে দিয়েছে 
দ্বিতীয়া । ওলো  শুনেছি মেমসাহেবদের ঘরে আঁতুড়ঘরে মদে চুবিয়ে চান করায়  রঙ ধব্‌ধবে হয়ে ওঠে । এদের ঘরে বিলেতে আনাগোনা আছে কি না  এরা সব জানে। 
তৃতীয়া । আচ্ছা ভাই  বউরানীর যে গাভরা গয়না দেখছি এ কি সব বাপের বাড়ি থেকে এনেছে ? 
প্রথমা । তাই তো শুনতে পাই । কিন্তু দেখ্‌না  গয়নাগুলোর গড়ন দেখ্‌  কোন্‌ মান্ধাতা আমলের ফ্যাশান । 
দ্বিতীয়া । ওইযে আছেন মোতির মা — ক'নে বাড়িতে আসা অবধি তাকে দিনরাত আগলে আগলে বেড়াচ্ছে । 
তৃতীয়া । বউরানী  দেখে নাও  উনি হচ্ছেন তোমার ছোটো জা  তোমার দেওর নবীনের বউ । এতদিন ঘরকন্নার সমস্ত ভার ছিল ওঁরই হাতে  এখন তুমি এসেছ ঘরের সত্যি গিন্নি হয়ে  তাই মেকি গিন্নির মাথায় মাথায় ভাবনা পড়েছে। 
প্রথমা । খোশামোদ করে তোমাকে হাত করবার চেষ্টায় লেগেছেন  এই কথাটা মনে রেখো । 
দ্বিতীয়া । খুব আদর দেখাচ্ছেন কিন্তু শেষকালে তার দাম চুকিয়ে নেবেন । 
তৃতীয়া । চল্‌ ভাই বউয়ের ভাগ নিয়ে ওর সঙ্গে মামলা বাধিয়ে লাভ কী বল্‌। ফুলশয্যের নেমন্তন্নে এসেছি — আমোদ আহ্লাদ করব — বাতি নিববে  আমরাও চলে যাব। তার পরে দুই জায়ে মিলে রাজ্যি ভাগ চলবে  দেখব কার ভাগে কতটা পড়ে। 
প্রথমা । গঙ্গাজল  আর নয়। ওই এল। মান বাঁচাতে চাস তো দৌড় মার্। দেখ্‌না ওর মুখের ভাবখানা  যেন হাতে মাথা কাটবে। 
[কুমু ব্যতীত সকলের প্রস্থান 
 
কুমুদিনী । ঠাকুর কোথায় আমায় আনলে 
 
মোতির মার প্রবেশ 
 
মোতির মা । মন কেমন করছে ভাই ওইসব মেয়েদের কথায় কান দিয়ো না । প্রথম কিছুদিন তোমার উপর উপদ্রব চলবে  টেপাটেপি বলাবলি করবে  তার পরে কণ্ঠ থেকে ক্রমে ক্রমে বিষ নেমে গেলেই থেমে যাবে । বউরানী  আমি তোমার চেয়ে বয়সে অনেক বড়ো । কিন্তু ছোটো জা  সম্পর্কে ছোটো । আমার কাছে মন খুলে কথা বোলো দিদি  নতুন চেনা বলে যেন বাধোবাধো না করে । 


    
    

    
    
    

  

