

  
    পরিশিষ্ট,১৫
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশিষ্ট,১৫
    
    
    পরিশিষ্ট

ছাইয়া  রহিয়াছে।  কেবল  ছাপার  কালির তিলক পরিয়া সে ভদ্রসাহিত্যসভায় মোড়লি করিয়া বেড়াইতে পারে না। কিন্তু, তাহার ক গান থামে নাই, তাহার বাঁশের বাঁশি বাজিতেছেই। সেই-সব মেঠো-গানের ঝরনার তলায় বাংলা ভাষার হসন্ত-শব্দগুলা নুড়ির মতো পরস্পরের উপর পড়িয়া ঠুন্‌ঠুন্‌ শব্দ করিতেছে। আমাদের ভদ্রসাহিত্যপল্লীর গম্ভীর দিঘিটার স্থির জলে সেই শব্দ নাই; সেখানে হসন্তর ঝংকার বন্ধ।
আমার  শেষ  বয়সের  কাব্য-রচনায়  আমি  বাংলার  এই  চলতি  ভাষার  সুরটাকে  ব্যবহারে  লাগাইবার  চেষ্টা করিয়াছি। কেননা দেখিয়াছি, চলতি ভাষাটাই স্রোতের  জলের  মতো  চলে,  তাহার  নিজের  একটি  কলধ্বনি  আছে।  গীতিমাল্য  হইতে  আপনি  আমার  যে  লাইনগুলি তুলিয়া দিয়াছেন তাহা আমাদের চলতি ভাষার হসন্ত সুরের লাইন।

আমার্‌ &;&;&;&;সকল্‌ কাঁটা ধন্য করে 


ফুট্‌বে গো ফুল্‌ ফুট্‌বে । 

আমার্‌ &;&;&;&;সকল্‌ ব্যথা রঙিন হয়ে 


গোলাপ্‌ হয়ে উঠবে । 


আপনি লক্ষ্য করিয়া দেখিবেন এই ছন্দের প্রত্যেক গাঁঠে গাঁঠে একটি করিয়া হসন্তের ভঙ্গি আছে। ‘ধন্য’ শব্দটার মধ্যেও একটা হসন্ত আছে। উহা ‘ধন্‌ন’  এই বানানে লেখা যাইতে পারে। এইটে সাধুভাষার ছন্দে লিখিলাম–

যত কাঁটা মম সফল করিয়া ফুটিবে কুসুম ফুটিবে।
               সকল বেদনা অরুণ বরনে গোলাপ হইয়া উঠিবে।

অথবা যুক্তবর্ণকে যদি একমাত্রা বলিয়া ধরা যায় তবে এমন হইতে পারে–

সকল কণ্টক সার্থক করিয়া কুসুমস্তবক ফুটিবে।
               বেদনা যন্ত্রণা রক্তমূর্তি ধরি গোলাপ হইয়া উঠিবে।

এমনি  করিয়া  সাধুভাষার  কাব্যসভায়  যুক্তবর্ণের  মৃদঙ্গটা  আমরা  ফুটা  করিয়া  দিয়াছি  এবং  হসন্তর  বাঁশির ফাঁকগুলি সীসা দিয়া ভর্তি করিয়াছি। ভাষার নিজের অন্তরের স্বাভাবিক সুরটাকে রুদ্ধ করিয়া দিয়া বাহির হইতে সুর-যোজনা  করিতে  হইয়াছে।  সংস্কৃত  ভাষার  জরি-জহরতের  ঝালরওয়ালা  দেড়-হাত  দুই-হাত  ঘোমটার আড়ালে  আমাদের  ভাষাবধূটির  চোখের  জল  মুখের  হাসি  সমস্ত  ঢাকা  পড়িয়া  গেছে,  তাহার  কালো  চোখের কটাক্ষে যে কত তীক্ষ্মতা তাহা আমরা ভুলিয়া গেছি। আমি তাহার সেই সংস্কৃত ঘোমটা খুলিয়া দিবার কিছু সাধনা করিয়াছি, তাহাতে সাধু লোকেরা ছি ছি করিয়াছে। সাধু লোকেরা জরির আঁচলাটা দেখিয়া তাহার দর যাচাই করুক; আমার কাছে চোখের চাহনিটুকুর দর তাহার চেয়ে অনেক বেশি; সে যে বিনামূল্যের ধন, সে ভট্টাচার্যপাড়ার হাটে বাজারে মেলে না।


২
সম্মুখসমরে পড়ি বীরচূড়ামণি
বীরবাহু–


এই বাক্যটি আবৃত্তি করিবার সময়ে আমরা ‘সম্মুখ’ শব্দটার উপর ঝোঁক দিয়া সেই এক ঝোঁকে একেবারে ‘বীরবাহু’  পর্যন্ত  গড়  গড়  করিয়া  চলিয়া  যাইতে  পারি।  আমরা  নিশ্বাসটার  বাজে-খরচ  করিতে  নারাজ,  এক নিশ্বাসে যতগুলা শব্দ সারিয়া লইতে পারি 


    
    

    
    
    

  

