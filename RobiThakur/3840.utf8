

  
    যোগাযোগ দ্বিতীয় অঙ্ক দ্বিতীয়  দৃশ্য ১৪
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্ক দ্বিতীয়  দৃশ্য ১৪
    
    
    যোগাযোগ

ওই দেখো  বলতে বলতেই দেখছি যে ঘুরে বেড়াচ্ছেন বারান্দায় । — এখনো সন্ধে হতে বাকি আছে । আমি যাই ভাই । 
 
আঁচল ধরে টেনে 
 
কুমুদিনী । যেয়ো না  যেয়ো না তুমি । 
মোতির মা । না  আমার থাকা ভালো হবে না । 
[ দ্রুত প্রস্থান 
মধুসূদনের প্রবেশ 
 
মধুসূদন । লোকজন বড়ো যাওয়াআসা করছে  পর্দাটা ফেলে দিই  কী বলো 
 
কুমু নিরুত্তর । মধুসূদন কী কথা বলবে ভেবে পাচ্ছে না । 
কিছুক্ষণ চুপ করে থেকে 
 
মধুসূদন । শীত করছে না ? 
কুমুদিনী । না । 
মধুসূদন । ঠাণ্ডা পড়েছে বৈকি । সাবধান হওয়া ভালো । 
একটা বিলিতি কম্বল কতকটা নিজের এবং কতকটা কুমুর পায়ে চাপা দিয়ে পাশাপাশি বসল । 


কুমুদিনী হঠাৎ কম্বলটা নিজের পায়ের থেকে সরিয়ে দিতে যাচ্ছিল  আপনাকে সামলিয়ে নিলে। 
 
তোমার হাত আঁচলে ঢাকা কেন ? একবার দাওনা দেখি । 
 
কুমদিনী হাত বাড়িয়ে দিল 
আংটি যে । এ কী  এ যে নীলা সর্বনাশ  
কুমুদিনী নিরুত্তর 
দেখো  নীলা আমার সয় না  ওটা তোমাকে ছাড়তে হবে । 
কুমুদিনী হাত ছাড়িয়ে নেবার চেষ্টা করলে  মধুসূদন ছাড়লে না 
 
আমি যে বছর নীলা কিনেছিলুম সেই বছরেই আমার পাটবোঝাই নৌকো হাওড়া ব্রিজে ঠেকে তলিয়ে যায় । 
 
কুমুদিনী আবার হাত মুক্ত করবার চেষ্টা করলে  মধুসূদন ছাড়লে না 
এটা আমি খুলে নিই । 


    
    

    
    
    

  

