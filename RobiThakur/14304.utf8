

  
    বিচিত্রিতা  প্রভেদ
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  প্রভেদ
    
    
    প্রভেদ

তোমাতে আমাতে আছে তো প্রভেদ 

জানি তা বন্ধু  জানি  
 বিচ্ছেদ তবু অন্তরে
নাহি মানি । 

এক জ্যোৎস্নায় জেগেছি দুজনে 

সারারাতজাগা পাখির কূজনে  

একই বসন্তে দোঁহাকার মনে 

দিয়েছে আপন বাণী । 
 
তুমি চেয়ে আছ আলোকের পানে  

পশ্চাতে মোর মুখ — 
 অন্তরে তবু গোপন
মিলনসুখ । 

প্রবল প্রবাহে যৌবনবান 

ভাসায়েছে দুটি দোলায়িত প্রাণ  

নিমেষে দোঁহারে করেছে সমান 

একই আবর্তে টানি । 
 
সোনার বর্ণ মহিমা তোমার 

 বিশ্বের
মনোহর  
 আমি অবনত পাণ্ডুর
কলেবর । 

উদাস বাতাসে পরান কাঁপায়ে 

অগৌরবের শরম ছাপায়ে 

আমারে তোমার বসাইল বাঁয়ে  

একাসনে দিল আনি । 

নবারুণরাগে রাঙা হয়ে গেল 

কালো ভেদরেখাখানি । 


    
    

    
    
    

  

