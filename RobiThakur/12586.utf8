

  
    সানাই  অবসান  ১
                
    
    








  
  

        

      রবীন্দ্র রচনাবলী (:)
    
 
    
    সানাই  অবসান  ১
    
    
    অবসান 
জানি দিন অবসান হবে  
 জানি তবু কিছু বাকি রবে । 

রজনীতে ঘুমহারা পাখি 

এক সুরে গাহিবে একাকী — 

যে শুনিবে  যে রহিবে জাগি 

সে জানিবে  তারি নীড়হারা 

স্বপন খুঁজিছে সেই তারা 

যেথা প্রাণ হয়েছে বিবাগি । 
কিছু পরে করে যাবে চুপ 
 ছায়াঘন স্বপনের রূপ । 

ঝরে যাবে আকাশকুসুম  

তখন কূজনহীন ঘুম 

এক হবে রাত্রির সাথে । 


যেগান স্বপনে নিল বাসা 

তার ক্ষীণ গুঞ্জনভাষা 

শেষ হবে সবশেষ রাতে । 


    
    

    
    
    

  

