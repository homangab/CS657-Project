

  
    ভগ্নহৃদয়  নবম সর্গ ৬৫
                
    
    








  
  

        

      রবীন্দ্র রচনাবলী (:)
    
 
    
    ভগ্নহৃদয়  নবম সর্গ ৬৫
    
    
    ভগ্নহৃদয় 
কাজ কি লো মন লুকান’ থাক্‌
প্রাণের ভিতরে ঢাকিয়া রাখ্‌।
হাসিয়া খেলিয়া ভাবনা ভুলিয়া
হরষে প্রমোদে মাতিয়া থাক্‌

নবম সর্গ
নলিনী ও সখীগণ
নলিনী।     [গাহিতে গাহিতে]
কি হল আমার? বুঝি বা সজনি
হৃদয় হারিয়েছি
প্রভাতকিরণে সকাল বেলাতে
মন লয়ে সখি গেছিনু খেলাতে
মন কুড়াইতে মন ছড়াইতে
মনের মাঝারে খেলি বেড়াইতে
মনফুল দলি চলি বেড়াইতে—
সহসা সজনি চেতনা পাইয়া
সহসা সজনি দেখিনু চাহিয়া
রাশি রাশি ভাঙা হৃদয়মাঝারে
হৃদয় হারিয়েছি
পথের মাঝেতে খেলাতে খেলাতে
হৃদয় হারিয়েছি
যদি কেহ সখি দলিয়া যায়
তার ’পর দিয়া চলিয়া যায়
শুকায়ে পড়িবে ছিঁড়িয়া পড়িবে—
দলগুলি তার ঝরিয়া পড়িবে
যদি কেহ সখি দলিয়া যায়
আমার কুসুমকোমল হৃদয়
কখনো সহে নি রবির কর
আমার মনের কামিনীপাপড়ি
সহে নি ভ্রমরচরণভর
চিরদিন সখি বাতাসে খেলিতে

    
    

    
    
    

  

