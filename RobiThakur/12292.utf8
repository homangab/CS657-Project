

  
    কড়ি ও কোমল  আত্মঅপমান ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  আত্মঅপমান ১
    
    
    আত্মঅপমান

মোছো তবে অশ্রুজল  চাও হাসিমুখে 
বিচিত্র এ জগতের সকলের পানে । 
মানে আর অপমানে সুখে আর দুখে 
নিখিলের ডেকে লও প্রসন্ন পরানে । 
কেহ ভালোবাসে কেহ নাহি ভালোবাসে  
কেহ দূরে যায় কেহ কাছে চলে আসে — 
আপনার মাঝে গৃহ পেতে চাও যদি 
আপনারে ভুলে তবে থাকো নিরবধি । 
ধনীর সন্তান আমি  নহি গো ভিখারি  
হৃদয়ে লুকানো আছে প্রেমের ভাণ্ডার — 
আমি ইচ্ছা করি যদি বিলাইতে পারি 
গভীর সুখের উৎস হৃদয় আমার । 
দুয়ারে দুয়ারে ফিরি মাগি অন্নপান 
কেন আমি করি তবে আত্মঅপমান  

    
    

    
    
    

  

