

  
    মহুয়া  বরণ ২
                
    
    








  
  

        

      রবীন্দ্র রচনাবলী (:)
    
 
    
    মহুয়া  বরণ ২
    
    
    মহুয়া
 চেয়ে চেয়ে দ্বিধা লাগে
শেষে 
বৃষ্টি হতে হতে দেখি শিলা পড়ে এসে । 
একদিন রৌদ্রের বেলায় 
 মধ্যাহ্নের জনতার মুখর
মেলায় 

রাজপথপাশে 
দাঁড়াইনু — দেখিলাম যারা যায় আসে 

তাহাদের কায়া 
সম্মুখে ফেলিয়া চলে দীর্ঘতর ছায়া । 

শুনিলাম স্পর্ধাতীক্ষ্ণ কণ্ঠস্বর 
ছিন্ন করে দিতে চাহে দেবতার অখণ্ড অম্বর । 

উজ্জল সজ্জায় 
দীন অঙ্গ সমাচ্ছন্ন ধনের লজ্জায় । 

ছুটে চলে অশ্বরথ  
তার চেয়ে আড়ম্বরে সঙ্গে ওড়ে ধূলির পর্বত । 
যখন সেদিন সেই ঊর্ধ্বশ্বাস লুব্ধ ঠেলাঠেলি 

নানা শব্দে উঠিছে উদ্‌বেলি 
তুমি দেখি পথপ্রান্তে একা হাস্যমুখে 

নিঃশব্দ কৌতুকে 
চেয়ে আছ — হৃদয় আছিল জনস্রোতে  

মন ছিল দূরে সবা হতে । 
তুমি যেন মহাকালসমুদ্রের তটে 

নিত্যের নিশ্চল চিত্তপটে 

দেখেছিলে চঞ্চলের চলমান ছবি  
শুনেছিলে ভৈরবের ধ্যানমাঝে উমার ভৈরবী । 

রহে গেল জনতার ঢেউ  
 কেযে তুমি কোথা আছ
দেখে নাই কেউ । 
 
একা আমি দেখেছি তোমারে — 
তুমিই ফেল নি ছায়া ছায়ার মাঝারে । 
মালা হাতে গেনু ধেয়ে  
 হাসিলে আমার পানে চেয়ে
। 

মোর স্বয়ম্বরে 
সেদিন মর্ত্যের মুখ ভ্রূকুটিল অবজ্ঞার ভরে । 
    
    

    
    
    

  

