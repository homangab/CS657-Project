

  
    চ্যাটার্টন–বালককবি ৩
                
    
    








  
  

        

      রবীন্দ্র রচনাবলী (:)
    
 
    
    চ্যাটার্টন–বালককবি ৩
    
    
    চ্যাটার্টন–বালককবি

বড়ো যত্ন ছিল না। চ্যাটার্টনের পিতা যখন গির্জার কর্মচারী ছিলেন তখন মাঝে মাঝে সেইসকল সিন্দুক হইতে রাশি রাশি লিখিত পার্চমেন্ট লইয়া তাঁহার রান্নাঘরে জিনিসপত্র সাফ করিতেন ও অন্যান্য নানা গৃহকর্মে নিয়োগ করিতেন। যাহাকিছু প্রাচীন তাহারই উপর চ্যাটার্টনের অসাধারণ ভক্তি ছিল। চ্যাটার্টন সেইসকল কাগজপত্র তাঁহার পড়িবার ঘরে লইয়া গিয়া দরজা বন্ধ করিয়া প্রাচীন অক্ষর ও ভাষা পাঠ করিতে চেষ্টা করিতেন ও সেইসকল অক্ষর অনুকরণ করিতে প্রয়াস পাইতেন। এইরূপে প্রাচীন ইংরাজি ভাষা তাঁহার দখল হয় ও তখন হইতে প্রাচীন কবিদের অনুকরণ করিয়া কবিতা লিখিতে আরম্ভ করেন। তাঁহার সেই ক্ষুদ্র অন্ধকার পাঠগৃহে দরজা বন্ধ করিয়া কতকগুলা রঙ ও কয়লার গুঁড়া লইয়া স্তূপাকার প্রাচীন কাগজপত্রের মধ্যে চ্যাটার্টন কী করিতেন তাহা তাঁহার মাতা ভাবিয়া পাইতেন না। কিরূপ করিলে পার্চমেন্ট প্রাচীন আকার ধারণ করে তিনি তাহা নানাবিধ উপায়ে পরীক্ষা করিতেন। এই সময়ে চ্যাটার্টন প্রাচীন ভাষায় কবিতা লিখিতেন ও অতি যত্নে তাহা লুকাইয়া রাখিতেন ও যখন প্রকাশ করিতেন কহিতেন রাউলি () নামক একজন ব্রিস্টলের অতি প্রাচীন কবি এইসকল কবিতা লিখিয়াছেন তিনি অনেক অনুসন্ধান করিয়া সেইসকল পুস্তক পাইয়াছেন। কেহ অবিশ্বাস করিত না কে করিবে বলো? কে জানিবে যে একজন পঞ্চদশবর্ষীয় বালক প্রাচীন কবিদের অনুকরণ করিয়া এইসকল কবিতা লিখিয়াছে। তাঁহার সঙ্গীদের মধ্যেই বা এমন কে ছিল যে সেইসেকল প্রাচীন ইংরাজি ভালো করিয়া বুঝিবে? তাঁহার মাতা তাঁহার ভগিনী একটা অবৈতনিক বিদ্যালয়ের কতকগুলি মূর্খ বালক ও তাহাদের অপেক্ষা জ্ঞানে দুইএক সোপান মাত্র উন্নতি দুইএকটি অল্প বেতনের শিক্ষক প্রাচীন ইংরাজি সাহিত্যের অতি অল্পই ধার ধারিত। 
    নামক এক পত্রিকায় চ্যাটার্টন রাউলির ছদ্মনাম ধারণ করিয়া ‘  ’ (এলিনোর ও জুগা) নামক একটি গাথা প্রকাশ করিলেন। রুড্‌বোর্ন নদীতীরে বসিয়া এলিনোর ও জুগা তাহাদের যুদ্ধনিহত প্রণয়ীর জন্য শোক করিতেছে। জুগা কহিতেছে–
আয় বোন করি মোরা হেথায় বিলাপ 
এই ফুলময় তীরে বিষাদ যথায় 
রয়েছে তাহার দুটি পাখা ছড়াইয়া 
উষার শিশির আর সায়াহ্নের হিমে 
এইখানে বসি বসি ভিজিব দুজনে 
বজ্রদগ্ধ শুষ্ক দুই পাদপ যেমন 
উভয়ের ‘পরে রহে উভয়ে ঝুঁকিয়া। 
কিংবা জনশূন্য যথা ভগ্ন নাট্যশালা 
হৃদয়ে পুষিয়া রাখে বিভীষিকা শত 
অমঙ্গল কাক যেথা ডাকে অবিরাম। 
কাঁদিয়া কাঁদিয়া পেঁচা জাগায় নিশিরে। 
বংশীরবে উষা আর উঠিবে না জাগি 
নৃত্যগীত বাদ্য আদি হবে নাকো আর।

এলিনোর 
ঘোটকের পদশব্দ শৃঙ্গের গর্জনে 
 

    
    

    
    
    

  

