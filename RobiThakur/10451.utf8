

  
    ক্ষণিকা  চিরায়মানা ২
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  চিরায়মানা ২
    
    
    ক্ষণিকা 

হেরো গো  ওই আঁধার হল  

আকাশ ঢাকে মেঘে । 
 
প্রদীপখানি নিবে যাবে  
 মিথ্যা কেন জ্বাল ? 

কে দেখতে পায় চোখের কাছে 

কাজল আছে কি না আছে ? 

তরল তব সজল দিঠি 

মেঘের চেয়ে কালো । 

আঁখির পাতা যেমন আছে 

এমনি থাকা ভালো । 

কাজল দিতে প্রদীপখানি 

মিথ্যা কেন জ্বাল ? 
 
এসো হেসে সহজ বেশে 
 আর কোরো না সাজ । 

গাঁথা যদি না হয় মালা 

ক্ষতি তাহে নাই গো বালা  

ভূষণ যদি না হয় সারা 

ভূষণে নাই কাজ । 

মেঘে মগন পূর্ব  গগন 

বেলা নাই রে আজ— 

এসো হেসে সহজ বেশে  

নাই বা হল সাজ । 
    
    

    
    
    

  

