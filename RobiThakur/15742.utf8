

  
    নর্ম্যান জাতি ও অ্যাংলোনর্ম্যান সাহিত্য ১২
                
    
    








  
  

        

      রবীন্দ্র রচনাবলী (:)
    
 
    
    নর্ম্যান জাতি ও অ্যাংলোনর্ম্যান সাহিত্য ১২
    
    
    নর্ম্যান জাতি ও অ্যাংলোনর্ম্যান সাহিত্য

সাথে সাথে যাবে তোর স্পেনের ঘোটক 
মকমল দিয়ে তার পিঠ দিব ঢেকে 
গান বাদ্য হবে কত বিবিধ আমোদ। 
নানা মদ্য আনাইব নানা দেশ হতে। ১
পোড়া হরিণের মাস করিবি আহার 
যত ভালো মুর্গী পাই এনে দেব তোরে। 
পাইবি কুকুর কত হরিণ হরিণী 
খেলা করিবি রে বাছা তাহাদের সাথে। 
হরিণেরা এমনি মানিবে তোর পোষ 
ডাকিলেই আসিবেক মুঠির কাছেতে। 
শিকারের শিঙ্গাধ্বনি করিলে শ্রবণ 
মন হতে রোগ তোর যাবে দূর হয়ে। 
অবশেষে বাড়ি ফিরে আসিবি যখন 
নাচ গান কত হবে নাই তার ঠিক 
ছোট ছোট ছেলে মিলে কোকিলের স্বরে 
গান শুনাইবে তোর সে বড়ো মধুর। 
অবশেষে আসিবেক সন্ধ্যার ভোজন 
যাইবি হরিত কুঞ্জে তাঁবুটির নীচে 
চুনি হীরে কাজ করা বিচিত্র বসন 
মাটির উপরে পাতা বসিবি সেথায় 
একশো নাইট মিলি বাজাবে বাজন। 
সরোবরে দেখিবি মাছেরা খেলিতেছে 
মন তোর তুষ্ট হবে দেখিলে সে খেলা। 
রয়েছে একটি সাঁকো সরসীর ‘পরে 
আধেক পাথর তার আধেক কাঠের। 
নৌকা এক আসিবেক চব্বিশটি দাঁড় 
বাজিবে বাজনা কত ভিতরে তাহার 
চড়ি সে নৌকার ‘পরে যাবি হেথা হোথা 
জ্বলিবে সাঁকোর ‘পরে চল্লিশটি বাতি 
গৃহে তোর ফিরে যাবি চড়ি সে নৌকায়। 
বিছানাটি হবে তোর হীরা মণি গাঁথা 

    
    

    
    
    

  

