

  
    স্যাক্‌সন জাতি ও অ্যাংলো স্যাক্‌সন সাহিত্য ৭
                
    
    








  
  

        

      রবীন্দ্র রচনাবলী (:)
    
 
    
    স্যাক্‌সন জাতি ও অ্যাংলো স্যাক্‌সন সাহিত্য ৭
    
    
    স্যাক্‌সন জাতি ও অ্যাংলো স্যাক্‌সন সাহিত্য

করিতেন। আমাদের দেশের কবিদের সহিত কিডমনের স্বপ্নআদেশের বিষয় কেমন মিলিয়া গিয়াছে। 
সৃষ্টির বিষয়ে কিডমন এইরূপ বর্ণনা করিয়াছেন


গুহাঅন্ধকার ছাড়া ছিল না কিছুই 
এ মহা অতলস্পর্শ আঁধার গভীর–
আছিল দাঁড়ায়ে শুধু শূন্য নিষ্ফল। 
উন্নত ঈশ্বর তবে দেখিলা চাহিয়া 
এই নিরানন্দস্থান দেখিলা হেথায় 
অন্ধকার বিষণ্ন ও শূন্য মেঘরাশি 
রহিয়াছে চিরস্থিরনিশীথিনী ল’য়ে। 
উত্থিল হইল সৃষ্টি ঈশ্বরআজ্ঞায়। 
মহান ক্ষমতাবলে অনন্ত ঈশ্বর 
প্রথমে স্বর্গ ও পৃথ্বী করিলা সৃজন। 
নির্মিলা আকাশ আর এ বিস্তৃত ভূমি 
সর্বশক্তিমান প্রভু করিলা স্থাপন। 
পৃথিবী তরুণ তৃণে ছিল না হরিত 
সমুদ্র চিরান্ধকারে আছিল আবৃত 
পথ ছিল সুদূরবিস্তৃত অন্ধকার 
আদেশিলা মহাদেব জ্যোতিরে আসিতে 
এ মহা আঁধার স্থানে। মুহূর্তে অমনি
ইচ্ছা পূর্ণ হল তাঁর। পবিত্র আলোক 
এই মরুময় স্থানে পাইল প্রকাশ। 

 
কিডমন ইজিপ্টের ফ্যারাওর () যুদ্ধে মৃত্যুবর্ণনা করিতেছেন


ভয়ে তাহাদের হৃদি হইল আকুল 
মৃত্যু হেরি সমুদ্র করিল আর্তনাদ 
পর্বতশিখর রক্তে হইল রঞ্জিত 
সিন্ধু রক্তময় ফেন করিল উদ্‌গার 
উঠিল মৃত্যুআঁধার গর্জিল তরঙ্গ 
পলাল ইজিপ্টবাসী ভয়ে কম্পান্বিত 
         
সমুদ্র তরঙ্গরাশি মেঘের মতন 
ধাইয়া তাদের পানে পড়িল ঝাঁপিয়া 

    
    

    
    
    

  

