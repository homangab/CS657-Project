

  
    রাজা ও রানী - প্রথম অঙ্ক - প্রথম দৃশ্য, ৭
                
    
    








  
  

        

      রবীন্দ্র রচনাবলী (://.-..)
    
 -->
    
    রাজা ও রানী - প্রথম অঙ্ক - প্রথম দৃশ্য, ৭
    
    
    রাজা ও রানী


সে বিদ্যাও ছুটে যায় স্বপ্নের মতন । 


বিক্রমদেব ।&; না না, ভয় নাই, সখা , মৌন রহিলাম — 


তোমার নূতন বিদ্যা বলে যাও তুমি । 


&;&;দেবদত্ত ।&; শুন তবে — বলিছেন কবি ভর্তৃহরি — 


‘নারীর বচনে মধু , হৃদয়েতে হলাহল , 
অধরে পিয়ায় সুধা , চিত্তে জ্বালে দাবানল । ’


বিক্রমদেব ।&; সেই পুরাতন কথা! 
&;&;দেবদত্ত।&;&;&;&;&;&;&;&;&;&;&;&;&;&;&;&;&;
&;&;&;&;&; সত্য পুরাতন । 


কী করিব মহারাজ , যত পুঁথি খুলি 
ওই এক কথা । যত প্রাচীন পণ্ডিত 
প্রেয়সীরে ঘরে নিয়ে এক দণ্ড কভু 
ছিল না সুস্থির । আমি শুধু ভাবি , যার 
ঘরের ব্রাহ্মণী ফিরে পরের সন্ধানে 
সে কেমনে কাব্য লেখে ছন্দ গেঁথে গেঁথে 
পরম নিশ্চিন্ত মনে ? 


বিক্রমদেব।&;&;&;&;&;&;&;&;&;&;&;&;&;
&;&;&;&;&;&;&;&; মিথ্যা অবিশ্বাস।


ও কেবল ইচ্ছাকৃত আত্মপ্রবঞ্চনা । 
ক্ষুদ্র হৃদয়ের প্রেম নিতান্ত বিশ্বাসে 
হয়ে আসে মৃত জড়বৎ , তাই তারে 
জাগায়ে তুলিতে হয় মিথ্যা অবিশ্বাসে । 
হেরো ওই আসিছেন মন্ত্রী , স্তূপাকার 
রাজ্যভার স্কন্ধে নিয়ে । পলায়ন করি । 


&;&;দেবদত্ত ।&; রানীর রাজত্বে তুমি লও গে আশ্রয়। 


ধাও অন্তঃপুরে । অসম্পুর্ণ রাজকার্য 
দুয়ার-বাহিরে পড়ে থাক্‌ , স্ফীত হোক 
যত যায় দিন । তোমার দুয়ার ছাড়ি 
ক্রমে উঠিবে সে ঊর্ধ্বদিকে , দেবতার 
বিচার-আসন-পানে । 


বিক্রমদেব।&;&;&;&;&;&;&;&;&;&;&;&;&;&;&;&;&;
&;&;&;&;&;&;&;&; এ কি উপদেশ ? 
&;&;দেবদত্ত ।&; না রাজন্‌, প্রলাপ-বচন। যাও তুমি , 


কাল নষ্ট হয়।


[ বিক্রমদেবের প্রস্থান


    
    

    
    
    

  

