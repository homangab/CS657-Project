

  
    উৎসর্গ - ২২
                
    
    








  
  

        

      রবীন্দ্র রচনাবলী (://.-..)
    
 -->
    
    উৎসর্গ - ২২
    
    
    ২২
আছি আমি বিন্দুরূপে , হে অন্তরযামী 
আছি আমি বিশ্বকেন্দ্রস্থলে । ‘ আছি আমি ' 
এ কথা স্মরিলে মনে মহান্‌ বিস্ময় 
আকুল করিয়া দেয় , স্তব্ধ এ হৃদয় 
প্রকাণ্ড রহস্যভারে । ‘ আছি আর আছে ' 
অন্তহীন আদি প্রহেলিকা , কার কাছে 
শুধাইব অর্থ এর ! তত্ত্ববিদ্‌ তাই 
কহিতেছে , ‘ এ নিখিলে আর কিছু নাই , 
শুধু এক আছে । ' করে তারা একাকার 
অস্তিত্বরহস্যরাশি করি অস্বীকার । 
একমাত্র তুমি জান এ ভবসংসারে 
যে আদি গোপন তত্ত্ব , আমি কবি তারে 
চিরকাল সবিনয়ে স্বীকার করিয়া 
অপার বিস্ময়ে চিত্ত রাখিব ভরিয়া । 


    
    

    
    
    

  

