

  
    শ্যামা  প্রথম দৃশ্য  ১
                
    
    








  
  

        

      রবীন্দ্র রচনাবলী (:)
    
 
    
    শ্যামা  প্রথম দৃশ্য  ১
    
    
    শ্যামা
প্রথম দৃশ্য
বজ্রসেন ও তাহার বন্ধু


বন্ধু । তুমি ইন্দ্রমণির হার 



    এনেছ সুবর্ণ দ্বীপ থেকে– 

রাজমহিষীর কানে যে তার খবর 

  
    দিয়েছে কে । 
  

দাও আমায়  রাজবাড়িতে দেব বেচে 

  
    ইন্দ্রমণির হার– 
  

চিরদিনের মতো তুমি যাবে বেঁচে । 


বজ্রসেন । না না না বন্ধু  


আমি অনেক করেছি বেচাকেনা  



  অনেক হয়েছে লেনাদেনা– 
      
        না না না  
      
    
    এ তো হাটে বিকোবার নয় হার– 
    
      
        না না না  
      
      কণ্ঠে দিব আমি তারি 
    
    যারে বিনা মূল্যে দিতে পারি– 
    
      ওগো আছে সে কোথায়  
      
        আজো তারে হয় নাই চেনা । 
        
          না না না বন্ধু। 
        
      
    
  



বন্ধু । জান না কি 



  পিছনে তোমার রয়েছে রাজার চর । 



বজ্রসেন । জানি জানি  তাই তো আমি 



  
    
      
        চলেছি দেশান্তর । 
      
    
    এ মানিক পেলেম আমি অনেক দেবতা পূজে  
    
      
        বাধার সঙ্গে যুঝে– 
      
    
    এ মানিক দেব যারে অমনি তারে পাব খুঁজে  
    
      
        চলেছি দেশদেশান্তর । 
      
    
  



    
    

    
    
    

  

