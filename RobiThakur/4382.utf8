

  
    নটরাজ- শেষ মিনতি,  ২১
                
    
    








  
  

        

      রবীন্দ্র রচনাবলী (://.-..)
    
 -->
    
    নটরাজ- শেষ মিনতি,  ২১
    
    
    নটরাজ
শেষ মিনতি
গান 


     
   
কেন পান্থ এ চঞ্চলতা ? 
কোন্‌ শূন্য হতে এল কার বারতা । 

  
    
      যাত্রাবেলায় রুদ্ররবে 
      বন্ধন-ডোর ছিন্ন হবে , 
      
        ছিন্ন হবে , ছিন্ন হবে । 
      
    
  

নয়ন কিসের প্রতীক্ষা-রত 
বিদায়বিষাদে উদাসমতো , 
ঘন-কুন্তলভার ললাটে নত 

  ক্লান্ত তড়িৎ বধূ তন্দ্রাগতা । 

&;

  
    
      মুক্ত আমি , রুদ্ধ দ্বারে 
      বন্দী করে কে আমারে । 
      যাই চলে যাই অন্ধকারে 
      ঘণ্টা বাজায় সন্ধ্যা যবে । 
    
  

&;
কেশরকীর্ণ কদম্ববনে 
মর্মর মুখরিল মৃদু পবনে , 
বর্ষণহর্ষভরা ধরণীর 

  বিরহবিশঙ্কিত করুণ কথা । 
  
    ধৈর্য মানো ওগো ধৈর্য মানো , 
    বরমাল্য গলে তব হয়নি ম্লান , 
    
      আজো হয় নি ম্লান' , 
    
  

ফুল-গন্ধ-নিবেদন-বেদন-সুন্দর 

  
    
      মালতী তব চরণে প্রণতা । 
    
  

&; 
শ্রাবণ সে যায় চলে পান্থ , 

  কৃশতনু ক্লান্ত , 

উড়ে উড়ে উত্তরী-প্রান্ত 

  উত্তর-পবনে । 



    
    

    
    
    

  

