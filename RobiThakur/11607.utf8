

  
    সোনার তরী  পুরস্কার১৪
                
    
    








  
  

        

      রবীন্দ্র রচনাবলী (:)
    
 
    
    সোনার তরী  পুরস্কার১৪
    
    
    সোনার তরী

দুইটি যমজ তরু পাশাপাশি  
ঘর্ষণে জ্বলে হুতাশনরাশি  
মহাদাবানল ফেলে শেষে গ্রাসি 

অরণ্যপরিবেশ । 
এক গিরি হতে দুই স্রোতপারা 
দুইটি শীর্ণ বিদ্বেষধারা 
সরীসৃপগতি মিলিল তাহারা 

নিষ্ঠুর অভিমানে — 
দেখিতে দেখিতে হল উপনীত 
ভারতের যত ক্ষত্রশোণিত — 
ত্রাসিত ধরণী করিল ধ্বনিত 

প্রলয়বন্যাগানে । 
দেখিতে দেখিতে ডুবে গেল কূল  
আত্ম ও পর হয়ে গেল ভুল  
গৃহবন্ধন করি নির্মূল 

ছুটিল রক্তধারা  
ফেনায়ে উঠিল মরণাম্বুধি  
বিশ্ব রহিল নিশ্বাস রুধি  
কাঁপিল গগন শত আঁখি মুদি 

নিবায়ে সূর্যতারা । 
সমরবন্যা যবে অবসান 
সোনার ভারত বিপুল শ্মশান  
রাজগৃহ যত ভূতলশয়ান 

পড়ে আছে ঠাঁই ঠাঁই — 
ভীষণা শান্তি রক্তনয়নে 
বসিয়া শোণিতপঙ্কশয়নে  
চাহি ধরাপানে আনত বয়নে 

মুখেতে বচন নাই । 
বহুদিন পরে ঘুচিয়াছে খেদ  
মরণে মিটেছে সব বিচ্ছেদ  
সমাধা যজ্ঞ মহা নরমেধ 

বিদ্বেষহুতাশনে । 


    
    

    
    
    

  

