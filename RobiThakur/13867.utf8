

  
    ভানুসিংহ ঠাকুরের পদাবলী ৭
                
    
    








  
  

        

      রবীন্দ্র রচনাবলী (:)
    
 
    
    ভানুসিংহ ঠাকুরের পদাবলী ৭
    
    
    ৭

 শুন সখি 
বাজত বাঁশি 
গভীর রজনী  উজল কুঞ্জপথ  
 চন্দ্রম
ডারত হাসি । 
দক্ষিণপবনে কম্পিত তরুগণ  
 তম্ভিত
যমুনাবারি  
কুসুমসুবাস উদাস ভইল  সখি  
 উদাস হৃদয়
হমারি । 
বিগলিত মরম  চরণ খলিতগতি  
 শরম ভরম গয়ি
দূর  
নয়ন বারিভর  গরগর অন্তর  
 হৃদয়
পুলকপরিপূর । 
কহ সখি  কহ সখি  মিনতি রাখ সখি  
 সো কি হমারই
শ্যাম ? 
মধুর কাননে মধুর বাঁশরি 
 বজায় হমারি
নাম ? 
কত কত যুগ সখি  পুণ্য করনু হম  
 দেবত করনু
ধেয়ান  
তব ত মিলল সখি  শ্যামরতন মম  
 শ্যাম পরানক
প্রাণ । 

শ্যাম রে  
শুনত শুনত তব মোহন বাঁশি  
 জপত জপত তব
নামে  
সাধ ভইল ময় দেহ ডুবায়ব 
 চাঁদউজল
যমুনামে  
‘ চলহ তুরিত গতি শ্যাম চকিত অতি  
 ধরহ সখীজন
হাত  
নীদমগন মহী  ভয় ডর কছু নহি  
 ভানু চলে তব
সাথ ।’ 




    
    

    
    
    

  

