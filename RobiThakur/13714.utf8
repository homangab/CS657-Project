

  
    আরোগ্য  ২৯
                
    
    








  
  

        

      রবীন্দ্র রচনাবলী (:)
    
 
    
    আরোগ্য  ২৯
    
    
    ২৯

এ জীবনে সুন্দরের পেয়েছি মধুর আশীর্বাদ  
মানুষের প্রীতিপাত্রে পাই তাঁরি সুধার আস্বাদ 
দুঃসহ দুঃখের দিনে 
অক্ষত অপরাজিত আত্মারে লয়েছি আমি চিনে । 
আসন্ন মৃত্যুর ছায়া যেদিন করেছি অনুভব 
সেদিন ভয়ের হাতে হয় নি দুর্বল পরাভব । 
মহত্তম মানুষের স্পর্শ হতে হই নি বঞ্চিত  
তাঁদের অমৃতবাণী অন্তরেতে করেছি সঞ্চিত । 
জীবনের বিধাতার যে দাক্ষিণ্য পেয়েছি জীবনে 
তাহারি স্মরণলিপি রাখিলাম সকৃতজ্ঞমনে । 


    
    

    
    
    

  

