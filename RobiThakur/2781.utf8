

  
    বসন্ত৬
                
    
    








  
  

        

      রবীন্দ্র রচনাবলী (:)
    
 
    
    বসন্ত৬
    
    
    বসন্ত
করবী

যদি তারে নাই চিনিগো
সে কি আমায় নেবে চিনে 
এই নব ফাল্গুনের দিনে। 
(জানি নে জানি নে) 
সে কি আমার কুঁড়ির কানে 
ক’বে  কথা গানে গানে
পরান তাহার নেবে কিনে 
এই নব ফাল্গুনের দিনে?
(জানি নে জানি নে) 
সে কি আপন রঙে ফুল রাঙাবে। 
সে কি মর্মে এসে ঘুমভাঙাবে। 
ঘোমটা আমার নতুন পাতার 
হঠাৎ দোলা পাবে কি তার। 
গোপন কথা নেবে জিনে 
এই নব ফাল্গুনের দিনে?
(জানি নে জানি নে)

রাজা।   ও দিকে ও কিসের গোলমাল শুনতে পাই।
কবি।   দখিনহাওয়া যে এল।
রাজা।   তা হয়েছে কী।
কবি।   বাইরের বেণুবন উতলা হয়ে উঠেছে কিন্তু ঘরের কোণের দীপশিখাটি নববধূর মতো শঙ্কিত।

বেণুবন

দখিনহাওয়া জাগো জাগো 
 জাগাও আমার
সুপ্ত এ প্রাণ। 
আমি বেণু আমার শাখায় 

নীরবযে হায় কতনা গান। 

(জাগো
জাগো) 


দীপশিখা 

ধীরে ধীরে ধীরে বও 

ওগো উতল হাওয়া। 

    
    

    
    
    

  

