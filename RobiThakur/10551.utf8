

  
    কাহিনী - বিসর্জন, ১
                
    
    








  
  

        

      রবীন্দ্র রচনাবলী (://.-..)
    
 -->
    
    কাহিনী - বিসর্জন, ১
    
    
    বিসর্জন

দুইটি কোলের ছেলে গেছে পর - পর 
বয়স না হতে হতে পুরা দু - বছর । 
এবার ছেলেটি তার জন্মিল যখন 
স্বামীরেও হারালো মল্লিকা । বন্ধুজন 
বুঝাইল — পূর্বজন্মে ছিল বহু পাপ , 
এ জনমে তাই হেন দারুণ সন্তাপ । 
শোকানলদগ্ধ নারী একান্ত বিনয়ে 
অজ্ঞাত জন্মের পাপ শিরে বহি লয়ে 
প্রায়শ্চিত্তে দিল মন । মন্দিরে মন্দিরে 
যেথা সেথা গ্রামে গ্রামে পূজা দিয়ে ফিরে , 
ব্রত ধ্যান উপবাসে আহ্নিকে তর্পণে 
কাটে দিন , ধূপে দীপে নৈবেদ্যে চন্দনে 
পূজাগৃহে ; কেশে বাঁধি রাখিল মাদুলি 
কুড়াইয়া শত ব্রাহ্মণের পদধূলি ; 
শুনে রামায়ণ - কথা ; সন্ন্যাসী সাধুরে 
ঘরে আনি আশীর্বাদ করায় শিশুরে । 
বিশ্বমাঝে আপনারে রাখি সর্বনীচে 
সবার প্রসন্নদৃষ্টি অভাগী মাগিছে 
আপন সন্তান লাগি । সূর্য চন্দ্র হতে 
পশুপক্ষী পতঙ্গ অবধি কোনোমতে 
কেহ পাছে কোনো অপরাধ লয় মনে , 
পাছে কেহ করে ক্ষোভ , অজানা কারণে 
পাছে কারো লাগে ব্যথা — সকলের কাছে 
আকুল - বেদনা - ভরে দীন হয়ে আছে । 
&; 

যখন বছর দেড় বয়স শিশুর 
যকৃতের ঘটিল বিকার ; জ্বরাতুর 
দেহখানি শীর্ণ হয়ে আসে । দেবালয়ে 
মানিল মানত মাতা , পদামৃত লয়ে 
করাইল পান , হরিসংকীর্তন - গানে 


    
    

    
    
    

  

