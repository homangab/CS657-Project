

  
    ভগ্নহৃদয় -ষড়্‌বিংশ সর্গ, ১২৪
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় -ষড়্‌বিংশ সর্গ, ১২৪
    
    
    ভগ্নহৃদয় 
ষড়্‌বিংশ সর্গ
নলিনী
&;&;&;&;&;&;&;&;আজ তার সাথে দেখা হল,
&;&;&;&;&;&;&;&;মুখ ফিরাইয়া চলে গেল!
হা অদৃষ্ট, কাল মোরে হেরিয়া যে জন
নলিনী নলিনী বলি হত অচেতন,
নিমেষ ভুলিত আঁখি, পূরিত না আশ—
আমার সৌন্দর্যরাশি করিত যে গ্রাস,
মোর রাঙ্গা চরণের ধূলি হইবার
হৃদয়ের একমাত্র সাধ ছিল যার,
ধূলিতে যে পদচিহ্ন করিত চুম্বন,
মুখ ফিরাইয়া আজ গেল সেই জন!
আঁখির পিপাসা তার&;&;&;&;    হৃদয়ের আশা তার
নলিনীরে দেখে সেও ফিরালে নয়ন!
পাশ দিয়ে চলে গেল স্পর্দ্ধিতগমন?
বিশ্বাসঘাতক যদি কাল পুন আসে
নলিনী নলিনী বলি ফিরে পাশে পাশে,
ভালোবাসা ভালোবাসা করে দিন রাত,
তাহার পানে কি আর &;&;&;&;    ফিরে চাই একবার!
করি না কি বজ্রসম কটাক্ষনিপাত!
হাসির ছুরিকা দিয়ে বিঁধি তার মন
দারুণ ঘৃণার বিষে করি অচেতন!
ভিখারী বালক সেই &;&;&;&;    দিবস রজনী যেই
একটি হাসির তরে ছিল মুখ চেয়ে,
একটি ইঙ্গিত পেলে আসিত যে ধেয়ে,
আজ মোরে — নলিনীরে— হেরি সেই জন
চলে গেল একেবারে ফিরায়ে নয়ন!
যেন আজ, আমি রে নলিনী নই আর—
কাল যাহা ছিল আজ কিছু নাই তার!
এ হৃদে আঘাত দিবে মনে করে সে কি!
সে যদি ফিরে না চায়,&;&;&;&;   সে যদি চলিয়া যায়,

    
    

    
    
    

  

