

  
    শিশুবৃষ্টি পড়ে টাপুর টুপুর ৩ 
                
    
    








  
  

        

      রবীন্দ্র রচনাবলী (:)
    
 
    
    শিশুবৃষ্টি পড়ে টাপুর টুপুর ৩ 
    
    
    শিশু


মেঘলা দিনের গান— 
‘বিষ্টি পড়ে টাপুর টুপুর 

নদেয় এল বান।’ 
 
কবে বিষ্টি পড়েছিল 

বান এল সে কোথা। 
শিবঠাকুরের বিয়ে হল 

কবেকার সে কথা। 
সেদিনও কি এম্‌নিতরো 
 
মেঘের ঘটাখানা। 
থেকে থেকে বাজ বিজুলি 

দিচ্ছিল কি হানা। 
তিন কন্যে বিয়ে ক’রে 

কী হল তার শেষে। 
না জানি কোন্‌ নদীর ধারে 

না জানি কোন্‌ দেশে 
কোন্‌ ছেলেরে ঘুম পাড়াতে 

কে গাহিল গান— 
‘বিষ্টি পড়ে টাপুর টুপুর 
 
নদেয় এল বান।’ 
 

    
    

    
    
    

  

