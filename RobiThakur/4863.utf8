

  
    পরিত্রাণ প্রথম অঙ্ক প্রথম দৃশ্য ২
                
    
    








  
  

        

      রবীন্দ্র রচনাবলী (:)
    
 
    
    পরিত্রাণ প্রথম অঙ্ক প্রথম দৃশ্য ২
    
    
    পরিত্রাণ


সেযে ঘুমের ঘোরেই আসে মনে  
ঠেলা দিয়ে মায়ার আবেশ 
করো গো দেশছাড়া । 
অজ্ঞান হয়ে থাকিস বলেই তো স্বপ্নের চোটে তোরা গুঙরে মরিস । 
প্রজা । রাজার পেয়াদা এসে যখন মার লাগায় ? সেটাকে তুমি স্বপ্ন বল নাকি । 
ধনঞ্জয় । তা না তো কী ? স্বপ্নের হাজার লক্ষ মুখোশ আছে  রাজার মুখোস প'রেও আসেতোদের অচৈতন্য নিয়েই তোদের সে মারে  তার হাতে আর কোনো অস্ত্র নেই । 
আমি আপন মনের মারেই মরি 
শেষে দশ জনারে দোষী করি 
আমি চোখ বুজে পথ পাই নে ব'লে 
কেঁদে ভাসাই পাড়া ।

দেখ্‌  আমি এই কথা তোদের বলতে এসেছিসংসারে তোরাই দুঃখ এনেছিস । 
প্রজা । সে কী কথা ঠাকুর  আমরা দুঃখ পাই  আমরা তো দুঃখ দিই নে । আমাদের সেই শক্তিই নেই । 
ধনঞ্জয় । ওরে বোকা  মার খাবার জন্য যে তৈরি হয়ে আছে মারের ফসল ফলাবার মাটি সে যে চষে রেখেছে । তোদেরই অপরাধ সব চেয়ে বেশি — তোরা তোদের অন্তর্যামী ঠাকুরকে লজ্জা দিয়েছিস  তাই এত দুঃখ । 
প্রজা । আমরা কী করব বলে দাও । 
ধনঞ্জয় । আর কত বলব ? বার বার বলছি ভয় নেই  ভয় নেই  ভয় নেই । 
গান 

নাই ভয়  নাই ভয় নাই রে । 
থাক্‌ পড়ে থাক্‌ ভয় বাইরে 
জাগো মৃত্যুঞ্জয় চিত্তে 
থৈথৈনর্তননৃত্যে  
ওরে মন বন্ধনছিন্ন 
দাও তালি তাই তাই তাই রে । 

প্রজা । ঠাকুর  ঐ যেন কে আসছে ? 
ধনঞ্জয় । আসতে দে । 
প্রজা । কী জানি  খুনে হবে কি ডাকাত হবে  এই অন্ধকার রাত্তিরে বেরিয়েছে । 
ধনঞ্জয় । খুনেকে তোরাই খুনে করিস  ডাকাতকে করে তুলিস ডাকাত । খাড়া দাঁড়িয়ে থাক্‌ । 
প্রজা । প্রভু  বিপদ ঘটতে পারে । আমরা বরঞ্চ একটু সরে দাঁড়াই — একেবারে সামনে এসে পড়বে — তখন — 
ধনঞ্জয় । ওরে বোকারা  পিছন দিকে বিপদ যখন মারে তখন আর বাঁচোয়া নেই — বুক পেতে দিতে পারিস  
বিপদ তা হলে নিজেই পিছন ফিরবে । 

    
    

    
    
    

  

