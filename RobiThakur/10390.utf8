

  
    বনবাণী  পরদেশী ১
                
    
    








  
  

        

      রবীন্দ্র রচনাবলী (:)
    
 
    
    বনবাণী  পরদেশী ১
    
    
    পরদেশী

পিয়র্সন কয়েক জোড়া সবুজরঙের বিদেশী পাখি আশ্রমে ছেড়ে দিয়েছিলেন ।
অনেক দিন তারা এখানে বাসা বেঁধে ছিল । আজকাল আর দেখতে পাই নে । আশা করি
কোনো নালিশ নিয়ে তারা চলে যায় নি  কিংবা এখানকার অন্য আশ্রমিক পশুপাখির
সঙ্গে বর্ণভেদ বা সুরের পার্থক্য নিয়ে তাদের সাম্প্রদায়িক দাঙ্গাহাঙ্গামা
ঘটে নি । 


এনেছে কবে বিদেশী সখা 
বিদেশী পাখি আমার বনে  
সকালসাঁঝে কুঞ্জমাঝে 
উঠিছে ডাকি সহজ মনে । 
অজানা এই সাগরপারে 
হল না তার গানের ক্ষতি ।
সবুজ তার ডানার আভা  
চপল তার নাচের গতি । 
আমার দেশে যেমেঘ এসে 
নীপবনের মরমে মেশে 
বিদেশী পাখি গীতালি দিয়ে 
মিতালি করে তাহার সনে । 
 
বটের ফলে আরতি তার  
রয়েছে লোভ নিমের তরে  
বনজামেরে চঞ্চু তার 
অচেনা ব ' লে দোষী না করে । 
শরতে যবে শিশির বায়ে 
উচ্ছ্বসিত শিউলিবীথি  
বাণীরে তার করে না ম্লান 
কুহেলিঘন পুরানো স্মৃতি । 
শালের ফুলফোটার বেলা 
মধুকাঙালী লোভীর মেলা  
চিরমধুর বঁধুর মতো 
সে ফুল তার হৃদয় হরে । 
  

    
    

    
    
    

  

