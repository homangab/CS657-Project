

  
    প্রহাসিনী  সংযোজন ২২
                
    
    








  
  

        

      রবীন্দ্র রচনাবলী (:)
    
 
    
    প্রহাসিনী  সংযোজন ২২
    
    
    প্রহাসিনী

করলে নাড়াচাড়া  
বললে আমায়  “ ক্ষমা করো  

 যাবার আছে তাড়া । ” 
 
তখন পষ্ট বোঝা গেল  

নেই মনে আর নেই । 
আরেকটা দিন এসেছিল 

একটা শুভক্ষণেই — 
মুখের পানে চাইতে তখন  

চোখে রইত মিষ্টি  
কুকুরছানার ল্যাজের দিকে 

পড়ত নাকো দৃষ্টি । 
সেই সেদিনের সহজ রঙটা 

কোথায় গেল ভাসি  
লাগল নতুন দিনের ঠোঁটে 

রুজমাখানো হাসি । 
বুটসুদ্ধ পাদুখানা 

তুলে দিলে সোফায়  
 ঘাড় বেঁকিয়ে ঠেসেঠুসে 

ঘা লাগালে খোঁপায় । 
আজকে তুমি শুকনো ডাঙায় 

হালফ্যাশানের কূলে  
ঘাটে নেমে চমকে উঠি 

এই কথাটাই ভুলে । 
 
এবার বিদায় নেওয়াই ভালো  

সময় হল যাবার — 
ভুলেছ যে ভুলব যখন 

আসব ফিরে আবার । 

    
    

    
    
    

  

