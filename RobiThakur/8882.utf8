

  
    বাংলাভাষাপরিচয় ১৯১
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ১৯১
    
    
    বাংলাভাষাপরিচয় ১৯

ক্রিয়াপদে দু রকমের অনুজ্ঞা আছে। এক উপস্থিত ব্যক্তিকে অনুরোধ বা আদেশ করা। আর উপস্থিত বা অনুপস্থিত কারও সম্বন্ধে ইচ্ছা প্রকাশ করা যেমন : ‘ও করুক’।
হোক যাক চলুক বা করুক প্রভৃতি শব্দগুলিতে ক প্রত্যয় পুরোনো ভাষায় সর্বত্র প্রচলিত ছিল না যথা : জাউ মন্দ পবন বহু উদিত হউ চন্দা মউরগণ নাদ করু।
পূর্বেই বলেছি বাংলা ভাষার প্রধান লক্ষণ তার ভঙ্গীর প্রাবল্য। উপরোক্ত শ্রেণীর ক্রিয়াপদে একটা অনর্থক ‘গে’ শব্দের যোগে যে ইঙ্গিত প্রকাশ করা হয় সেটা সহজ শব্দের দ্বারা হয় না যথা : হোকগে করুকগে মরুকগে। এতে ঔদাসীন্যে ও ক্ষোভে জড়িয়ে যে ভাবটা ব্যক্ত করে সেটা অন্য ভাষায় সহজে বলা যায় না। কেননা গে শব্দের কোনো অর্থ নেই ওটা একটা মুদ্রা। ‘হোকগে’ শব্দের ইংরেজি তর্জমা করতে হলে বলতে হয় :     ’ । ওর সঙ্গে ‘তুমিও যেমন’ যদি যোগ করা যায় তা হলে ভঙ্গিমা আরও প্রবল হয়ে ওঠে। ইংরেজি বাক্যে হয়তো এর কাছাকাছি যায় :      ’ । মোটের উপর এই শব্দভঙ্গীর ভাবখানা এই যে যা হচ্ছে বা করা হচ্ছে সেটা ভালো নয় সেটা ক্ষতিকর বা অপ্রিয় কিন্তু তবু ওটাকে গ্রাহ্য করার  দরকার  নেই।  ‘মরুকগে’  শব্দে  এই  ভাষাভঙ্গী  খুবই  স্পষ্ট  হয়েছে।  এই  ছোট্ট  বাংলা  শব্দটির  ইংরেজি প্রতিবাক্য :        ।
ইংরেজিতে  সাধারণ  ব্যবহারের  ক্রিয়াপদ  অনুজ্ঞায়  প্রায়ই  এক  মাত্রার  হয়  যেমন         । যেখানে যুগ্ম ক্রিয়াপদ ব্যবহার হয় সেখানে এক মাত্রার দুটি শব্দ জোড়া লাগে যেমন :            ইত্যাদি। বলা বাহুল্য এইরূপ  সংক্ষিপ্ত শব্দে আজ্ঞার জোর পৌঁছয়। স্কাউটের বা ফৌজের কুচকাওয়াজে ইংরেজিতে যেসব আদেশবাক্য আছে এই কারণে সেগুলো জোরালো হয়। যেসকল শব্দ ব্যঞ্জনবর্ণে শেষ হয় তারা ধাক্কা দেয় জোরে।    শব্দ উভয়ে মিলে দুই মাত্রার বটে কিন্তু তাতে দুই ব্যঞ্জনবর্ণের দুটো ঠোকর আছে।
 ‘দাঁড়াও’  শব্দটাও  দুই  মাত্রার  কিন্তু  তার  আগাগোড়া  স্বরবর্ণ  তাদের  স্পর্শ  মোলায়েম।  কথাটা  ধাঁ  করে ছোটে না।
 ‘তুই’  ‘তোরা’  বর্গের  অনুজ্ঞায়  এই  দুর্বলতা  নেই  বোস্‌  ওঠ্‌  ছোট্‌  থাম্‌  কাট্‌  মার্  ধর্  খেল্‌  :  এগুলি দৌড়দার শব্দ। আদিকালে ভাষায় ‘তু’ ‘তুই’ ছিল একমাত্র মধ্যমপুরুষের সর্বনাম শব্দ। সেটা যদি চলে আসত তা হলে ক্রিয়াপদকে স্বরবর্ণ এমন নরম করে রাখত না হসন্ত ব্যঞ্জনবর্ণে তাকে তীক্ষ্মতা দিত। ‘করো’ হ’ত ‘কর্'।  ‘কোরো’  হত  ‘করিস’।  ‘দাঁড়া’  শব্দ  যদিও  স্বরবর্ণ  বহন  করে  তবু  ‘দাঁড়াও’  শব্দের  চেয়ে  তার  মধ্যে প্রভুশক্তি বেশি। ‘ঘুমো’ আর ‘ঘুমোও’ তুলনা করলে অনুজ্ঞার দিক থেকে প্রথমোক্তটির প্রবলতা মানতে হয়।
চলতি বাংলা ভঙ্গীপ্রধান ভাষা তার একটা লক্ষণ ক্রিয়াপদের অনুজ্ঞায় অসংগত ভাবে ‘না’ শব্দের ব্যবহার। এর কাজ হচ্ছে আদেশ বা অনুরোধকে অনুনয়ে নরম করে আনা।
 ‘হোক না’ ‘করোই না’ ক্রিয়াপদে ‘না’ শব্দে নির্বন্ধ প্রকাশ পায় কোনোএক পক্ষের অনিচ্ছাকে যেন ঠেলে দেওয়া। ‘না’ শব্দের দ্বারা ‘হাঁ’ প্রকাশ করা আর প্রথমপুরুষবাচক ‘আপনি’কে মধ্যমপুরুষের অর্থে ব্যবহার একই মনস্তত্ত্বমূলক। যিনি উপস্থিত আছেন যেন তিনি উপস্থিত নেই তাঁর সঙ্গে মোকাবিলায় কথা বলার স্পর্ধা  বক্তার  পক্ষে  সম্ভব  নয়  এই  ভাণের  দ্বারাই  তাঁর  উপস্থিতির  মূল্য  যায়  বেড়ে।  তেমনি  অনুরোধ জানানোর পরক্ষণেই ‘না’ বলে তার প্রতিবাদ করে অনুরোধের মধ্যে সম্মানের কাকুতি


    
    

    
    
    

  

