

  
    পরিশিষ্ট প্রদেশিক সভার উদ‍্‌বোধন ১
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট প্রদেশিক সভার উদ‍্‌বোধন ১
    
    
    প্রদেশিক সভার উদ‍্‌বোধন

ঢাকায় বিগত বঙ্গীয় প্রাদেশিক জনসভায় যে অধিবেশন বসিয়াছিল তাহার সভাপতি ছিলেন মান্যবর শ্রীযুক্ত কালীচরণ বন্দ্যোপাধ্যায় মহাশয়। তাঁহার উদ‍্‌বোধন সারমর্ম নিম্ন বাংলায় প্রকাশ করিলাম। ইহাতে মূল বক্তৃতার অসমান্য গাম্ভীর্য নৈপুণ্য ও তেজ ভাষার প্রজ্ঞলতা ও সৌন্দর্য রক্ষা করিবার দুরাশা পরিত্যাগ করিয়াছি কেবল তাঁহার প্রধান বক্তব্য বিষয়গুলি সন্নিবেশিত করা হইয়াছে—আশা করি পাঠকগণ ইহা হইতে সংক্ষেপে আমাদের বর্তমান রাজনীতির অবস্থা ও আমাদের রাজনৈতক কর্তব্য সম্বন্ধে জ্ঞান লাভ করিবেন। এ স্থলে বলিয়া রাখা কর্তব্য অনুবাদটি কালীচরণবাবুকে দেখাইবার অবকাশ পাই নাই এজন্য যদি কোনো অনৈক্য অসংগতি ঘটিয়া থাকে তবে আমরা তাঁহার ও পাঠকবর্গের নিকট ক্ষমা প্রার্থনা করি।
									সম্পাদক।
আমাকে অদ্য আপনারা সভাপতিত্বে বরণ করিয়াছেন সেজন্য যেমন আমি আপনাদের নিকট কৃতজ্ঞ তেমনি আপন অযোগ্যতা অনুভব করিয়া সকুচিত। আমি আপনাদের আদেশ শিরোধার্য করিয়া গ্রহণ করিলাম কিন্তু আমাকে এই ভার প্রদানের জন্য আপনারাই দায়ী তাহা স্মরণ রাখিবেন। এক্ষণে ঈশ্বরের এই আশীর্বাদ কামনা করি যে এ সভা যেন প্রজাদের সহায় হয় এবং প্রজাপালকদেরও সাহায্য করে।
	ভারতেশ্বরী মহারানীর মহৎজীবনের আরও একবৎসর কাল আমার সৌভাগ্যস্বরূপে লাভ করিয়াছি।– যে উদার ঘোষনাপত্র তাঁহার রাজত্বের স্থায়ীকীর্তি প্রার্থনা করি তিনি বহুদীর্ঘকাল সজীব থাকিয়া তাঁহার সেই প্রতিশ্রুতিগুলিকে অটল ভিত্তির উপর স্থাপনপূর্বক প্রজাদিগকে আনন্দিত এবং আপন রাজবাক্যকে চরিতার্থ করিতে পারেন।
	বর্ষে বর্ষে আমরা ইংল্যান্ডের প্রবীণ মহাপুরুষকে (  ) তাঁহার জন্মোৎসবের আনন্দঅভিবাদন প্রেরণ করিয়াছি। রাজনৈতিক আকাশের সেই উজ্জ্বলতম জ্যোতিষ্ক অদ্য অস্তমিত হইয়া উচ্চতর গগনে অধিরোহণকরিয়াছেন। আমরা তাঁহার শোকাকুল পরিবারের অশ্রুর সহিত অশ্রু সন্মিলত করি এবং তাঁহার পবিত্র স্মৃতির সহিত তাঁহার সেই মহাবানী গ্রথিত করিয়া রাখি যেবাণী অদ্য বিংশতি বৎসর হইল তৎকালীন ভারতশাসনকর্তাকতৃক প্রচলিত রাজদ্রোহীরচনা বিলের বিরুদ্ধে তিনি উচ্চারণ করিয়াছিলেন যে অখন্ডনীয় বাণী আমরা বিরোধীপক্ষকে পরাভাব করিবার জন্য মহাস্ত্ররূপে গ্রহণ করিতে পারি। তিনি বলিয়াছিলেন—
	মহাশয়গণ যদিও মধ্যে মধ্যে আমরা ভারতরক্ষাকার্যের সহিত ব্রিটিশ স্বার্থকে বিজড়িত করিয়া আমদের সেই প্রথম ও পরম কর্তব্য হইতে—অর্থাৎ সেখানকার প্রজাবর্গের উন্নতিসাধনে আমাদর একান্ত সহায়তা এবং সুবুদ্ধি পরিচালনা হইতে—বিক্ষিপ্ত হইয়া পড়ি তথাপি একটিমাত্র উপায় আছে যদ্দ্বারা আমরা ভারতশাসনের দুরূহ কার্যকে আশাপ্রদ ও সম্ভবপর করিয়া তুলিতে পারি—সে কেবল ভরতবাসীদের হিতের জন্য ভারতশাসনের চেষ্টা। আমরা যে এই ভিত্তির উপরে ভারতশাসনকার্যকে প্রতিষ্ঠিত করিয়াছি ইহা অত্যুক্তি নহে এবং ইহাও সত্য যে ভারতবাসীগণ তাহা জানে ও বিশ্বাস করে। তাহাদের নালিশ করিবার অনেক বিষয় আছে অন্তত ঐইরূপ তাহাদের ধারণা। দুঃখের সহিত বলিতেছি বর্তমান প্রেস অ্যাক্ট তাহার মধ্যে একটি প্রধান। কিন্তু আমি দেখিয়াছি—বিশেষত এই অ্যাক্টের পোষকস্বরূপে যেসকল লেখা উদ্‌ধৃত করিয়া পাঠানো হইয়াছে তাহাই পাঠ করিয়া দেখিয়াছি—ভারতবর্ষের এই সকল নালিশ 

    
    

    
    
    

  

