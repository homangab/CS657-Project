

  
    পুনশ্চনাটক ১
                
    
    








  
  

        

      রবীন্দ্র রচনাবলী (:)
    
 
    
    পুনশ্চনাটক ১
    
    
    নাটক

নাটক লিখেছি একটি। 
 বিষয়টা কী বলি। 
 
অর্জুন গিয়েছেন স্বর্গে 
 ইন্দ্রের অতিথি তিনি
নন্দনবনে। 
উর্বশী গেলেন মন্দারের মালা হাতে 
 তাঁকে বরণ করবেন ব'লে। 
অর্জুন বললেন দেবী তুমি দেবলোকবাসিনী 
 অতি সম্পূর্ণ তোমার মহিমা 
 অনিন্দিত তোমার মাধুরী 
 প্রণতি
করি তোমাকে। 
 তোমার মালা দেবতার সেবার জন্যে। 
উর্বশী বললেন কোনো অভাব নেই দেবলোকের 
 নেই তার
পিপাসা। 
 সে জানেই না চাইতে 
 তবে কেন আমি হলেম সুন্দর 
 তার
মধ্যে মন্দ নেই 
 তবে ভালো হওয়া কার জন্যে

আমার মালার মূল্য নেই তার গলায়। 
 মর্তকে প্রয়োজন আমার 

আমাকে প্রয়োজন মর্তের। 
 তাই এসেছি তোমার কাছে 
তোমার আকাঙ্ক্ষা দিয়ে করো আমাকে বরণ 
 দেবলোকের দুর্লভ সেই
আকাঙ্ক্ষা 
 মর্তের
সেই অমৃতঅশ্রুর ধারা। 
 
 ভালো হয়েছে আমার লেখা। 
‘ভালো হয়েছে' কথাটা কেটে দেব কি চিঠি থেকে? 
 কেন দোষ হয়েছে কী? 
 সত্য কথাই বেরিয়েছে কলমের মুখে। 


    
    

    
    
    

  

