

  
    ভগ্নহৃদয়  সপ্তদশ সর্গ ৯৮
                
    
    








  
  

        

      রবীন্দ্র রচনাবলী (:)
    
 
    
    ভগ্নহৃদয়  সপ্তদশ সর্গ ৯৮
    
    
    ভগ্নহৃদয় 

কিন্তু যে জনের প্রাণের মনের
      একজন শুধু আছে
রবি শশী তার সেই এক জন
সেই তার প্রাণ সেই তার মন
      সেই সে জগৎ তাহার কাছে—
 জগৎ সেজনময়
      আর কহে কেহ নয়
পৃথীবীর লোক সেই এক জন—
      যদি সে হারায় তাকে
আর তার তরে রবি নাহি উঠে
আর তার তরে ফুল নাহি ফুটে
      কিছু তার নাহি থাকে
বহিছে তটিনী বহিছে তটিনী
      তটিনী বহিছে না—
গাহিছে বিহগ গাহিছে বিহগ
      বিহগ গাহিছে না।
সমস্ত জগৎ গেছে ধ্বংস হয়ে
      নিভেছে তপন শশী—
সারা জগতের শ্মশানমাঝারে
      সে শুধু একেলা বসি
কি একটি বালুকণার উপরে
      তাহার সমস্ত জগৎ ছিল
নিশ্বাস লাগিতে খসিল বালুকা
      নিমেষে জগৎ মিশায়ে গেল
হা রে হা অবাধ জীবন লইয়া
      হেন ছেলেখেলা করিতে আছে।
ক্ষণস্থায়ী ওই তিলেকের ’পরে
সমস্ত জগৎ গড়িতে আছে
মুহূর্তকালের ক্ষীণমুষ্টিমাঝে
তোর চিরকাল রাখিতে আছে
রাখ্‌ রে ছড়ায়ে হৃদয়টি তোর
      সমস্তজগৎময়


    
    

    
    
    

  

