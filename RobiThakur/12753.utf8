

  
    স্ফুলিঙ্গ ১২
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ১২
    
    
    স্ফুলিঙ্গ

৪৪

‘এসো মোর কাছে’
 শুকতারা গাহে গান।
প্রদীপের শিখা 

নিবে চলে গেল

মানিল সে আহ্বান।

৪৫

‘ওগো তারাজাগাইয়ো ভোরে’
 কুঁড়ি তারে কহে ঘুমঘোরে।
তারা বলে’যে তোরে জাগায়
 মোর জাগা ঘোচে তার পায়।’

৪৬

ওড়ার আনন্দে পাখি
 শূন্যে দিকে দিকে
বিনা অক্ষরের বাণী
 যায় লিখে লিখে।
মন মোর ওড়ে যবে
 জাগে তার ধ্বনি
পাখার আনন্দ সেই
 বহিল লেখনী।

৪৭

কঠিন পাথর কাটি
 মূর্তিকর গড়িছে
প্রতিমা।
অসীমেরে রূপ দিক্‌
 জীবনের বাধাময় সীমা।




    
    

    
    
    

  

