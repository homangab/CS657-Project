

  
    বলাকা  ৩৭৩
                
    
    








  
  

        

      রবীন্দ্র রচনাবলী (:)
    
 
    
    বলাকা  ৩৭৩
    
    
    বলাকা


ঘোর অন্ধকারে । 
 যত দুঃখ পৃথিবীর  যত
পাপ  যত অমঙ্গল  

যত অশ্রুজল  

যত হিংসা হলাহল  

সমস্ত উঠিছে তরঙ্গিয়া  

কূল উল্লঙ্ঘিয়া  
 ঊর্ধ্ব আকাশেরে ব্যঙ্গ
করি । 

তবু বেয়ে তরী 

সব ঠেলে হতে হবে পার  
কানে নিয়ে নিখিলের হাহাকার  
 শিরে লয়ে উন্মত্ত
দুর্দিন  
 চিত্তে নিয়ে আশা
অন্তহীন  
 হে নির্ভীক  দুঃখ
অভিহত । 
ওরে ভাই  কার নিন্দা কর তুমি । মাথা করো নত । 
 এ আমার এ তোমার পাপ । 
 বিধাতার বক্ষে এই তাপ 
বহু যুগ হতে জমি বায়ুকোণে আজিকে ঘনায়— 
 ভীরুর ভীরুতাপুঞ্জ 
প্রবলের উদ্ধত অন্যায়  

লোভীর নিষ্ঠুর লোভ  

বঞ্চিতের নিত্য চিত্তক্ষোভ  

জাতিঅভিমান  
মানবের অধিষ্ঠাত্রী দেবতার বহু অসম্মান  
 বিধাতার বক্ষ আজি
বিদীরিয়া 
ঝটিকার দীর্ঘশ্বাসে জলে স্থলে বেড়ায় ফিরিয়া । 

ভাঙিয়া পড়ুক ঝড়  জাগুক তুফান  
নিঃশেষ হইয়া যাক নিখিলের যত বজ্রবাণ । 
রাখো নিন্দাবাণী  রাখো আপন সাধুত্বঅভিমান  

শুধু একমনে হও পার 

এ প্রলয়পারাবার 

নূতন সৃষ্টির উপকূলে 

নূতন বিজয়ধ্বজা তুলে । 
 


    
    

    
    
    

  

