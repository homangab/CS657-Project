

  
    শিশুখোকার রাজ্য ১
                
    
    








  
  

        

      রবীন্দ্র রচনাবলী (:)
    
 
    
    শিশুখোকার রাজ্য ১
    
    
    খোকার রাজ্য


খোকার মনের ঠিক মাঝখানটিতে 
আমি যদি পারি বাসা নিতে— 
 তবে আমি একবার 
 জগতের পানে তার 
 চেয়ে দেখি বসি
সে নিভৃতে। 
 তার রবি শশী তারা 
 জানি নে কেমনধারা 
 সভা করে
আকাশের তলে 
 আমার খোকার সাথে 
 গোপনে দিবসে রাতে 
 শুনেছি তাদের কথা চলে। 
 শুনেছি আকাশ তারে 
 নামিয়া মাঠের পারে 
 লোভায় রঙিন ধনু হাতে 
 আসি শালবন ' পরে 
 মেঘেরা মন্ত্রণা করে 
 খেলা করিবারে তার সাথে। 
 যারা আমাদের কাছে 
 নীরব গম্ভীর আছে 
 আশার অতীত যারা সবে 
 খোকারে তাহারা এসে 
 ধরা দিতে চায় হেসে 
 কত রঙে কত কলরবে। 
 
 খোকার মনের ঠিক মাঝখান ঘেঁষে 
 যে পথ গিয়েছে সৃষ্টিশেষে 
সকলউদ্দেশহারা 
 সকলভূগোলছাড়া 

অপরূপ অসম্ভব দেশে— 
 যেথা আসে রাত্রিদিন 



    
    

    
    
    

  

