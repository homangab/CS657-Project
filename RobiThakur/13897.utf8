

  
    জন্মদিনে  সংযোজন২
                
    
    








  
  

        

      রবীন্দ্র রচনাবলী (:)
    
 
    
    জন্মদিনে  সংযোজন২
    
    
    জন্মদিনে


তারা তো দয়ার পাত্র মনুষ্যত্বহারা 
সজ্ঞানে নিষ্ঠুর যারা উন্মত্ত হিংসায় 
মানবের মর্মতন্তু ছিন্ন ছিন্ন করে 
তারাও মানুষ বলে গণ্য হয়ে আছে 
কোনো নাম নাহি জানি বহন যা করে 
ঘৃণা ও আতঙ্কে মেশা প্রবল ধিক্কার 
হায় রে নির্লজ্জ ভাষা হায় রে মানুষ 
ইতিহাসবিধাতারে ডেকে ডেকে বলি 
প্রচ্ছন্ন পশুর শান্তি আর কত দূরে 
নির্বাপিত চিতাগ্নিতে স্তব্ধ ভগ্নস্তূপে 



ফসল গিয়েছে পেকে


ফসল গিয়েছে পেকে  
দিনান্ত আপন চিহ্ন দিল তারে পাণ্ডুর আভায় । 


আলোকের ঊর্ধ্বসভা হতে 
 আসন পড়িছে নুয়ে ভূতলের পানে । 


যে মাটির উদ্‌বোধন বাণী 


জাগায়েছে তারে একদিন  


শোনো আজি তাহারই আহ্বান 


আসন্ন রাত্রির অন্ধকারে । 
 সে মাটির কোল হতে যে দান নিয়েছে এতকাল 

 তার চেয়ে বেশি প্রাণ কোথাও কি হবে ফিরে দেওয়া 

 কোনো নব জন্মদিনে নব
সূর্যোদয়ে 


    
    

    
    
    

  

