

  
    কথা  গুরু গোবিন্দ৬
                
    
    








  
  

        

      রবীন্দ্র রচনাবলী (:)
    
 
    
    কথা  গুরু গোবিন্দ৬
    
    
    কথা

‘ হৃদয়ের মাঝে পেতেছি শুনিতে 

দৈববাণীর মতো — 
‘ উঠিয়া দাঁড়াও আপন আলোতে  
ওই চেয়ে দেখো কতদূর হতে 
তোমার কাছেতে ধরা দিবে ব’লে 

আসে লোক কত শত । 
 
 
‘‘ ওই শোনো শোনো কল্লোলধ্বনি  

ছুটে হৃদয়ের ধারা । 
স্থির থাকো তুমি  থাকো তুমি জাগি 
প্রদীপের মতো আলস তেয়াগি  
এ নিশীথমাঝে তুমি ঘুমাইলে 

ফিরিয়া যাইবে তারা ।’ 
 
 
‘ ওই চেয়ে দেখো দিগন্ত  পানে 

ঘনঘোর ঘটা অতি । 
আসিতেছে ঝড় মরণেরে লয়ে — 
তাই বসে বসে হৃদয়  আলয়ে 
জ্বালাতেছি আলো  নিবিবে না ঝড়ে  

দিবে অনন্ত জ্যোতি । 
 
 
‘ যাও তবে সাহু  যাও রামদাস  

ফিরে যাও সখাগণ । 
এসো দেখি সবে যাবার সময় 
বলো দেখি সবে ‘ গুরুজির জয় '  
দুই হাত তুলি বলো ‘ জয় জয় 

অলখ নিরঞ্জন’ ।’ 
 
 


    
    

    
    
    

  

