

  
    বনবাণী  মধুমঞ্জরি ২
                
    
    








  
  

        

      রবীন্দ্র রচনাবলী (:)
    
 
    
    বনবাণী  মধুমঞ্জরি ২
    
    
    বনবাণী

 শরৎশিশিরে যখন সে ঝলমলি 
  শিহরায় পাতে পাতে । 
   
 ভুবনে ভুবনে যে প্রাণ সীমানাহারা 
 গগনে গগনে সিঞ্চিল গ্রহতারা 
 পল্লবপুটে ধরি লয় তারি ধারা  
  মজ্জায় লহে ভরি । 
 কী নিবিড় যোগ এই বাতাসের সনে  
 যেন সে পরশ পায় জননীর স্তনে  
 সে পুলকখানি কতযে  সে মোর মনে 
  বুঝিব কেমন করি । 
   
 বাতাসে আকাশে আলোকের মাঝখানে — 
 ঋতুর হাতের মায়ামন্ত্রের টানে 
 কীযে বাণী আছে প্রাণে প্রাণে ওই জানে  
  মন তা জানিবে কিসে । 
 যে ইন্দ্রজাল দ্যুলোকে ভূলোকে ছাওয়া  
 বুকের ভিতর লাগে ওর তারি হাওয়া — 
 বুঝিতে যে চাই কেমন সে ওর পাওয়া  
  চেয়ে থাকি অনিমি ষে । 
   
 ফুলের গুচ্ছে আজি ও উচ্ছ্বসিত  
 নিখিলবাণীর রসের পরশামৃত 
 গোপনে গোপনে পেয়েছে অপরিমিত 
  ধরিতে না পারে তারে । 
 ছন্দে গন্ধে রূপআনন্দে ভরা  
 ধরণীর ধন গগণের মনহরা  
 শ্যামলের বীণা বাজিল মধুস্বরা 
  ঝংকারে ঝংকারে । 
   
 আমার দুয়ারে এসেছিল নাম ভুলি 
 পাতাঝলমল অঙ্কুরখানি তুলি  

    
    

    
    
    

  

