

  
    স্মরণ  ১৮
                
    
    








  
  

        

      রবীন্দ্র রচনাবলী (:)
    
 
    
    স্মরণ  ১৮
    
    
    ১৮

সংসার সাজায়ে তুমি আছিলে রমণী
				আমার জীবন আজি সাজাও তেমনি
				যেথা আছে যত ক্ষুদ্র তৃণকুটাগাছি—
				অনেক আলস্যক্লান্ত দিনরজনীর
				উপেক্ষিত ছিন্নখণ্ড যত। আনো নীর
				সকল কলঙ্ক আজি করো গো মার্জনা
				বাহিরে ফেলিয়া দাও যত আবর্জনা।
				যেথা মোর পূজাগৃহ নিভৃত মন্দিরে
				সেথায় নীরবে এসো দ্বার খুলি ধীরে
				মঙ্গলকনকঘটে পুণ্যতীর্থজল
				সযত্নে ভরিয়া রাখো পূজাশতদল
				স্বহস্তে তুলিয়া আনো। সেথা দুইজনে
				দেবতার সম্মুখেতে বসি একাসনে।


    
    

    
    
    

  

