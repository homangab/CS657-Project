

  
    শৈশবসঙ্গীত ফুলবালা ৪
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত ফুলবালা ৪
    
    
    শৈশবসঙ্গীত


ফুলের পৃথিবী— ফুলের জগৎ—
 স্বপন কি ঘুমঘোরে?
হাসি কলপনা কহিল শোভনা
 “মোর সাথে এস কবি
দেখিবে কত কি অভূত ঘটনা
 কত কি অভূত ছবি
ওই দেখ ওই ফুলবালাগুলি
 ফুলের সুরভি মাখিয়া গায়
শাদা শাদা ছোট পাখাগুলি তুলি
 এ ফুলে ও ফুলে উড়িয়া যায়
এ ফুলে লুকায় ও ফুলে লুকায়—
 এ ফুলে ও ফুলে মারিছে উঁকি
গোলাপের কোলে উঠিয়া দাঁড়ায়—
 ফুল টলমল পড়িছে ঝুঁকি।
ওই হোথা ওই ফুলশিশুসাথে
 বসি ফুলবালা অশোক ফুলে
দুজনে বিজনে প্রেমের আলাপ
 কহে চুপিচুপি হৃদয় খুলে।”
কহিল হাসিয়া কলপনাবালা
 দেখায়ে কত কি ছবি
“ফুলবালাদের প্রেমের কাহিনী
 শুনিবে এখন কবি?”
এতেক শুনিয়া আমরা দুজনে
 বসিনু চাঁপার তলে
সুমুখে মোদের কমলকানন
 নাচে সরসীর জলে।
এ কি কলপনা এ কি লো তরুণী
 দুরন্ত কুসুমশিশু
ফুলের মাঝারে লুকায়ে লুকায়ে
 হানিছে ফুলের ইষু।
চারি দিক হতে ছুটিয়া আসিয়া




    
    

    
    
    

  

