

  
    বলাকা  ৩৩
                
    
    








  
  

        

      রবীন্দ্র রচনাবলী (:)
    
 
    
    বলাকা  ৩৩
    
    
    ৩৩

জানি আমার পায়ের শব্দ রাত্রে দিনে শুনতে তুমি পাও  

খুশি হয়ে পথের পানে চাও । 
 খুশি তোমার ফুটে ওঠে
শরৎআকাশে 

অরুণআভাসে । 
 খুশি তোমার ফাগুনবনে
আকুল হয়ে পড়ে 

ফুলের ঝড়ে ঝড়ে । 

আমি যতই চলি তোমার কাছে 

পথটি চিনে চিনে  

তোমার সাগর অধিক ক’রে নাচে 

দিনের পরে দিনে । 
জীবন হতে জীবনে মোর পদ্মটি যে ঘোমটা খুলে খুলে 

ফোটে তোমার মানসসরোবরে— 
সূর্যতারা ভিড় ক’রে তাই ঘুরে ঘুরে বেড়ায় কূলে কূলে 

কৌতূহলের ভরে । 

তোমার জগৎ আলোর মঞ্জরী 

পূর্ণ করে তোমার অঞ্জলি । 
 তোমার লাজুক স্বর্গ
আমার গোপন আকাশে 
 একটি করে পাপড়ি খোলে
প্রেমের বিকাশে । 


    
    

    
    
    

  

