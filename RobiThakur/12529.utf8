

  
    সানাই  দ্বিধা  ১
                
    
    








  
  

        

      রবীন্দ্র রচনাবলী (:)
    
 
    
    সানাই  দ্বিধা  ১
    
    
    দ্বিধা 
 এসেছিলে তবু আস নাই 
তাই 

জানায়ে গেলে 
 সমুখের পথে পলাতকা
পদপতন ফেলে । 

তোমার সে উদাসীনতা 

উপহাসভরে জানালো কি মোর দীনতা । 
সে কি ছলকরা অবহেলা  জানি না সে — 

চপল চরণ সত্য কি ঘাসে ঘাসে 

গেল উপেক্ষা মেলে । 
 

পাতায় পাতায় ফোঁটা ফোঁটা ঝরে জল  

ছলছল করে শ্যাম বনান্ততল । 
 

তুমি কোথা দূরে কুঞ্জছায়াতে 

মিলে গেলে কলমুখর মায়াতে  


পিছে পিছে তব ছায়ারৌদ্রের 

খেলা গেলে তুমি খেলে । 


    
    

    
    
    

  

