

  
    নৈবেদ্য - ৭০
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৭০
    
    
    ৭০

তোমার ন্যায়ের দন্ড প্রত্যেকের করে 
অর্পণ করেছ নিজে । প্রত্যেকের ’পরে 
দিয়েছ শাসনভার হে রাজাধিরাজ । 
সে গুরু সম্মান তব সে দুরূহ কাজ 
নমিয়া তোমারে যেন শিরোধার্য করি 
সবিনয়ে । তব কার্যে যেন নাহি ডরি 
কভু কারে । 
&; 
&;&;&;&;&;&;&;&;ক্ষমা যেথা ক্ষীণ দুর্বলতা , 
হে রুদ্র , নিষ্ঠুর যেন হতে পারি তথা 
তোমার আদেশে । যেন রসনায় মম 
সত্যবাক্য ঝলি উঠে খরখড়্গসম 
তোমার ইঙ্গিতে । যেন রাখি তব মান 
তোমার বিচারাসনে লয়ে নিজস্থান । 
অন্যায় যে করে আর অন্যায় যে সহে 
তব ঘৃণা যেন তারে তৃণসম দহে । 


    
    

    
    
    

  

