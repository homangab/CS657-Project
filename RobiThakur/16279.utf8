

  
    আত্মময় আত্মবিস্মৃতি  ১
                
    
    








  
  

        

      রবীন্দ্র রচনাবলী (:)
    
 
    
    আত্মময় আত্মবিস্মৃতি  ১
    
    
    আত্মময় আত্মবিস্মৃতি

কিন্তু ইহা বলিয়া রাখিভাবুক লোকদিগের  নিজের প্রতি মনোযোগ দিবার যেমন অল্প অবসর ও আবশ্যক আছে এমন আর কাহারও নহে।  যাহাদের পরের সহিত মিশিতে হয় তাহাদের যেমন চব্বিশ ঘন্টা নিজের চর্চা করিতে হয় এমন আর কাহাকেও না। তাহাদের দিনরাত্রি  নিজেকে মাজিতে ঘষিতে  সাজাইতেগোজাইতে হয়। পরের চোখের কাছে নিজেকে উপাদেয় করিয়া উপহার দিতে হয়। এইরূপে যাহারা পরের সহিত মেশেনিজের সহিত তাহাদের অধিকতর মিশিতে হয়। ইহারাই যথার্থ আত্মম্ভরি।  ভাবুকগণ কবিগণ  সর্বদাই নিজেকে ভুলিয়া থাকেন। কারণ তাঁহাদের নিজেকে মনে করাইয়া  দিবার জন্য পর কেহ উপস্থিত থাকে না। নিজের সহিত ব্যতীত আর  কাহারও সহিত  ইহারা ভাল করিয়া মেশেন না বলিয়া ইহারা নিজের কথা ভাবেন না।  ইঁহারাই যথার্থ আত্মময় আত্মবিস্মৃত।




    
    

    
    
    

  

