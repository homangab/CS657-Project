

  
    কড়ি ও কোমল  সংযোজন ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  সংযোজন ১
    
    
    সংযোজন
শরতের শুকতারা 
একাদশী রজনী 

পোহায় ধীরে ধীরে — 
রাঙা মেঘ দাঁড়ায় 

উষারে ঘিরে ঘিরে । 
ক্ষীণ চাঁদ নভের 

আড়ালে যেতে চায়  
মাঝখানে দাঁড়ায়ে 

কিনারা নাহি পায় । 
বড়ো ম্লান হয়েছে 

চাঁদের মুখখানি  
আপনাতে আপনি 

মিশাবে অনুমানি । 
হেরো দেখো কে ওই 

এসেছে তার কাছে  
শুকতারা চাঁদের 

মুখেতে চেয়ে আছে । 
মরি মরি কে তুমি 

একটুখানি প্রাণ  
কী না জানি এনেছ 

করিতে ওরে দান । 
চেয়ে দেখো আকাশে 

আর তো কেহ নাই  
তারা যত গিয়েছে 

যে যার নিজ ঠাঁই । 
সাথীহারা চন্দ্রমা 

হেরিছে চারি ধার  
শূন্য আহা নিশির 

বাসরঘর তার 




    
    

    
    
    

  

