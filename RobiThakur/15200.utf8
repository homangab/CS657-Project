

  
    আদর্শ প্রশ্ন  ২৩
                
    
    








  
  

        

      রবীন্দ্র রচনাবলী (:)
    
 
    
    আদর্শ প্রশ্ন  ২৩
    
    
    আদর্শ প্রশ্ন

                                                                                          
৪। নিম্নোদ্ধৃত (ক) ও (খ) দুইটি কাব্যাংশের মধ্যে যেটি ইচ্ছা গদ্যে প্রকাশ কর। গদ্য রচনারীতির প্রয়োজনানুসারে কিঞ্চিৎ পরিবর্তন ও নূতন যোজনা অসঙ্গত হইবে না। –
(ক) (কুরুক্ষেত্রে অভিমন্যুর মৃত দেহ) 

  দেখিলেন কুরুক্ষেত্র শোকের সাগর । 
  শবচক্র মহাবেলা  প্রশস্ত 
  প্রাঙ্গণ ব্যাপিয়া পাণ্ডবসৈন্য  ঊর্মির মতন 
  উদ্বেলিত মহাশোকে  কাঁদে অধোমুখে  
  গুণহীন ধনু  পৃষ্ঠে শরহীন তূণ । 
  রথী মহারথিগণ বসিয়া ভূতলে 
  কাঁদিতেছে অধোমুখে  যেন আভাহীন 
  সিক্ত রত্নরাজি পড়ি রত্নাকরতলে । 
  বাণবিদ্ধমীনমত পাণ্ডব সকল 
  করিতেছে গড়াগড়ি পড়িয়া ভূতলে । 
  মূর্চ্ছিত বিরাটপতি  স্তম্ভিত প্রাঙ্গণ । 
  কেন্দ্রস্থলে অভিমন্যু  শরের শয্যায় — 
  সিদ্ধকাম মহাশিশু ক্ষত কলেবর 
  রক্তজবাসমাবৃত  সস্মিত বদন 
  মায়ের পবিত্র অঙ্কে করিয়া স্থাপিত  
  — সন্ধ্যাকাশে যেন স্থির নক্ষত্র উজ্জ্বল — 
  নিদ্রা যাইতেছে সুখে । বক্ষে সুলোচনা 
  মূর্চ্ছিতা  মূর্চ্ছিতা পদে পড়িয়া উত্তরা  
  সহকারসহ ছিন্না ব্রততীর মত । 
  কেবল দুইটি নেত্র শুষ্ক  বিস্ফারিত  
  এই মহাশোকক্ষেত্রে  কেবল অচল 
  এই মহাশোকক্ষেত্রে একটি হৃদয়  
  সেই নেত্র  সেই বুক  মাতা সুভদ্রার । 
  চাপি মৃত পুত্রমুখ মায়ের হৃদয়ে 
  দুই করে  বিস্ফারিত নেত্রে প্রীতিময়  
  যোগস্থা জননী চাহি আকাশের পানে  
  আদর্শবীরত্ববক্ষে প্রীতির প্রতিমা 

    
    

    
    
    

  

