

  
    ব্রহ্মমন্ত্র ১
                
    
    








  
  

        

      রবীন্দ্র রচনাবলী (:)
    
 
    
    ব্রহ্মমন্ত্র ১
    
    
    ব্রহ্মমন্ত্র

তদেতৎ সত্যং তদমৃতং তদ্বেদ্ধব্যং সোম্য বিদ্ধি। 


তিনি সত্যতিনি অমৃততাঁহাকে বিদ্ধ করিতে হইবেহে সৌম্যতাঁহাকে বিদ্ধ করো। 


ধনুর্গৃহীত্বৌপনিষদং মহাস্ত্রং 


উপনিষদে যে মহাস্ত্র ধনুর কথা আছে  সেই ধনু গ্রহণ করিয়া 


শরং হ্যুপাসানিশিতং সন্ধয়ীত 


উপাসনাদ্বারা  শাণিত  শর সন্ধান করিবে 


আয়ম্য তদ্ভাবগতেন চেতসা লক্ষ্যং তদেবাক্ষরং সোম্য বিদ্ধি 


তদ্ভাবগত চিত্তের দ্বারা  ধনু আকর্ষণ করিয়া  লক্ষ্যস্বরূপ সেই অক্ষর  ব্রহ্মকে বিদ্ধ করো।  
এই উপমাটি অতি সরল। যখন শুভ্র সবলতনু আর্য্যগণ আদিম ভারতবর্ষের গহন মহারণ্যের মধ্যে প্রবেশ করিয়াছেন যখন হিংস্র পশু এবং হিংস্র  দস্যুদিগের সহিত তাঁহাদের প্রাণপণ  সংগ্রাম চলিতেছে তখনকার সেই টংকারমুখর অরণ্য নিবাসী কবির উপযুক্ত এই উপমা 
এই উপমার মধ্যে যেমন সরলতা তেমনি একটি প্রবলতা আছে। ব্রহ্মকে বিদ্ধ করিতে হইবে— ইহার মধ্যে লেশমাত্র কুন্ঠিত ভাব নেই। প্রকৃতির একান্ত সারল্য এবং ভাবের একাগ্র বেগ না থাকিলে এমন অসঙ্কোচ  বাক্য কাহারো মুখ দিয়া বাহির হয় না। প্রত্যক্ষ অভিজ্ঞতাদ্বারা যাঁহারা ব্রহ্মের সহিত অন্তরঙ্গ ঘনিষ্ঠ সম্বন্ধ স্থাপন করিয়াছেন তাঁহারাই এরূপ  সাহসিক উপমা এমন সহজ এমন প্রবল সরলতার সহিত উচ্চারণ করিতে পারেন। মৃগ যেমন ব্যাধের প্রত্যক্ষ লক্ষ্য ব্রহ্ম তেমনি আত্মার অনন্য লক্ষ্যস্থল। তদ্বেদ্ধব্যং সোম্য বিদ্ধি— ব্রহ্মকে বিদ্ধ করিতে হইবে অপ্রমত্তেন বেদ্ধব্যং শরবত্তন্ময়ো ভবেৎ। প্রমাদশূন্য হইয়া তাঁহাকে বিদ্ধ করিতে হইবে এবং শর যেমন লক্ষ্যের মধ্যে প্রবেশ করিয়া আচ্ছন্ন হইয়া যায় সেইরূপ ব্রহ্মের মধ্যে তন্ময় হইয়া যাইবে। 
উপমাটি যেমন সরল উপমার বিষয়গত কথাটি তেমনি গভীর। এখন সে অরণ্য নাই সে ধনুঃশর নাই এখন নিরাপদ নগরনগরী অপরূপ অস্ত্রশস্ত্রে সুরক্ষিত। কিন্ত সেই আরণ্যক ঋষিকবি যে সত্যকে সন্ধান  করিয়াছেন সেই সত্য  অদ্যকার সভ্য যুগের পক্ষেও দুর্লভ। আধুনিক সভ্যতা কামান বন্দুকে ধনুঃশরকে জিতিয়াছে কিন্তু সেই শত শত শতাব্দীর পূর্ব্ববর্ত্তী ব্রহ্মজ্ঞানকে পশ্চাতে ফেলিতে পারে নাই। সমস্ত প্রত্যক্ষ পদার্থের মধ্যে তদেতৎ সত্যং সেইযে একমাত্র সত্য যদ্‌ অণুভ্যোণুচ যাহা অণু হইতেও অণু— অথচ যস্মিন্‌ লোকা নিহিতা লোকিনশ্চ যাহাতে লোকসকল এবং লোকবাসীসকল নিহিত রহিয়াছে— সেই অপ্রত্যক্ষ ধ্রুব সত্যকে শিশুতুল্য সরল ঋষিগণ অতি নিশ্চিতরূপে জানিয়াছেন। তদমৃতং তাহাকেই তাঁহারা অমৃত বলিয়া ঘোষণা করিয়াছেন এবং শিষ্যকে ডাকিয়া বলিয়াছেন তদ্ভাবগতেন চেতসা তদ্ভাবগত চিত্তের দ্বারা তাঁহাকে লক্ষ্য করো— তদ্বেদ্ধব্যং সোম্য  বিদ্ধি তাঁহাকে বিদ্ধ করিতে হইবে হে সৌম্য তাঁহাকে বিদ্ধ করো শরবত্তন্ময়ো ভবেৎ লক্ষ্যপ্রবিষ্ট শরের ন্যায় তাঁহারই মধ্যে তন্ময় হইয়া যাও 
 সমস্ত আপেক্ষিক সত্যের অতীত সেই পরম সত্যকে  কেবলমাত্র জ্ঞানের দ্বারা বিচার করা সেও সামান্য কথা নহে শুদ্ধ যদি সেই জ্ঞানের অধিকারী হইতেন তবে তাহাতেও সেই স্বল্পাশী বিরলবসন সরলপ্রকৃতি বনবাসী প্রাচীন আর্য্য ঋষিদের বুদ্ধিশক্তির মহৎ উৎকর্ষ প্রকাশ পাইত। 
 কিন্তু উপনিষদের এই ব্রহ্মজ্ঞান কেবলমাত্র বুদ্ধিবৃত্তির সাধনা নহে— সকল সত্যকে অতিক্রম করিয়া ঋষি যাঁহাকে একমাত্র 

    
    

    
    
    

  

