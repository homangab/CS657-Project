

  
    শ্যামা  পরিশিষ্ট  ২৭
                
    
    








  
  

        

      রবীন্দ্র রচনাবলী (:)
    
 
    
    শ্যামা  পরিশিষ্ট  ২৭
    
    
    শ্যামা



    চরণে তব বিনতা  
    ক্ষমিবে না  ক্ষমিবে না 
    
      
        আমার ক্ষমাহীনতা । । 
      
    
  
  এসো এসো এসো প্রিয়ে 
  মরণলোক হতে নূতন প্রাণ নিয়ে । 
  
    নিষ্ফল মম জীবন  
    নীরস মম ভুবন 
  
  শূন্য হৃদয় পূরণ করো মাধুরীসুধা দিয়ে । । 




নূপুর কুড়াইয়া লইয়া ।



  হায় রে নূপুর  

তার করুণ চরণ ত্যজিলি  হারালি কলগুঞ্জনসুর । 
নীরব ক্রন্দনে বেদনাবন্ধনে 

  রাখিলি ধরিয়া বিরহ ভরিয়া স্মরণ সুমধুর । 

তোর ঝংকারহীন ধিক‍্কারে কাঁদে প্রাণ মম নিষ্ঠুর । 


শ্যামার প্রবেশ


শ্যামা । এসেছি প্রিয়তম । 



  
    ক্ষমো মোরে ক্ষমো । 
  
  গেল না  গেল না কেন কঠিন পরান মম 
  তব নিঠুর করুণ করে । 



বজ্রসেন । কেন এলি  কেন এলি  কেন এলি ফিরে– 



  যাও যাও চলে যাও । 



[ শ্যামার প্রণাম ও প্রস্থান


বজ্রসেন । ধিক্‌ ধিক্‌ ওরে মুগ্ধ  



  
    কেন চাস্‌ ফিরে ফিরে । 
    এ যে দূষিত নিষ্ঠুর স্বপ্ন 
  

এ যে মোহবাষ্পঘন কুজ্ঝটিকা  

  
    দীর্ণ করিবি না কি রে । 
  
 
  অশুচি প্রেমের উচ্ছিষ্টে 

  
    নিদারুণ বিষ  
  
  লোভ না রাখিস 
  

    
    

    
    
    

  

