

  
    আত্মপরিচয়  ৫ ১
                
    
    








  
  

        

      রবীন্দ্র রচনাবলী (:)
    
 
    
    আত্মপরিচয়  ৫ ১
    
    
    আত্মপরিচয় ৫
বটগাছের দেহগঠনের উপকরণ অন্যান্য বনস্পতির মূল উপকরণ থেকে অভিন্ন। সকল উদ্ভিদেরই সাধারণ ক্ষেত্রে  সে  আপন  খাদ্য  আহরণ  করে  থাকে।  সেইসকল  উপকরণকে  এবং  খাদ্যকে  আমরা  ভিন্ন  নাম  দিতে পারি  নানা  শ্রেণীতে  তাদের  বিশ্লেষণ  করে  দেখতে  পারি।  কিন্তু  অসংখ্য  উদ্ভিদ্‌রূপের  মধ্যে  বিশেষ  গাছকে বটগাছ করেই গড়ে তুলছে যে প্রবর্তনা তন্দুর্দর্শং গূঢ়মনুপ্রবিষ্টং সেই অদৃশ্যকে সেই নিগূঢ়কে কী নাম দেব জানি  নে।  বলা  যেতে  পারে  সে  তার  স্বাভাবিকী  বলক্রিয়া।  এ  কেবল  ব্যক্তিগত  শ্রেণীগত  পরিচয়কে  জ্ঞাপন করবার স্বভাব নয় সেই পরিচয়কে নিরন্তর অভিব্যক্ত করবার স্বভাব। সমস্ত গাছের সত্তায় সে পরিব্যাপ্ত কিন্তু সেই রহস্যকে কোথাও ধরাছোঁওয়া যায় না। ঘ্রাজিরেকস্য দদৃশে ন রূপম্‌—সেই একের বেগ দেখা যায় তার কাজ দেখা যায় তার রূপ দেখা যায় না। অসংখ্য পথের মাঝখানে অভ্রান্ত নৈপুণ্যে একটিমাত্র পথে সে আপন আশ্চর্য স্বাতন্ত্র্য সংগোপনে রক্ষা করে চলেছে তার নিদ্রা নেই তার স্খলন নেই।
     নিজের ভিতরকার এই প্রাণময় রহস্যের কথা আমরা সহজে চিন্তা করি নে কিন্তু আমি তাকে বার বার অনুভব করেছি। বিশেষভাবে আজ যখন আয়ুর প্রান্তসীমায় এসে পৌঁচেছি তখন তার উপলব্ধি আরও স্পষ্ট হয়ে উঠছে।
     জীবনের যেটা চরম তাৎপর্য যা তার নিহিতার্থ বাইরে যা ক্রমাগত পরিনামের দিকে রূপ নিচ্ছে তাকে বুঝতে পারছি সে প্রাণস্য প্রাণং সে প্রাণের অন্তরতর প্রাণ। আমার মধ্যে সে যে সহজে যাত্রার পথ পেয়েছে তা নয় পদে পদে তার প্রতিকূলতা ঘটেছে। এই জীবনযন্ত্র যেসকল মালমসলা দিয়ে তৈরি গুণী তার থেকে আপন সুর সব সময়ে নিঁখুত করে বাজিয়ে তুলতে পারেন নি। কিন্তু জেনেছি মোটের উপর আমার মধ্যে তাঁর যা অভিপ্রায় তার প্রকৃতি কী। নানা দিকের নানা আকর্ষণে মাঝে মাঝে ভুল করে বুঝেছি বিক্ষিপ্ত হয়েছে আমার মন অন্য পথে মাঝে মাঝে হয়তো অন্য পথের শ্রেষ্ঠত্বগৌরবই আমাকে ভুলিয়েছে। এ কথা ভুলেছি প্রেরণা অনুসারে প্রত্যেক মানুষের পথের মূল্যগৌরব স্বতন্ত্র। নটীর পূজা নাটিকায় এই কথাটাই বলবার চেষ্টা করেছি। বুদ্ধদেবকে নটী যে অর্ঘ্য দান করতে চেয়েছিল সে তার নৃত্য। অন্য সাধকেরা তাঁকে দিয়েছিল যা ছিল তাদেরই অন্তরতর সত্য নটী দিয়েছে তার সমস্ত জীবনের অভিব্যক্ত সত্যকে। মৃত্যু দিয়ে সেই সত্যের চরম মূল্য প্রমাণ করেছে। এই নৃত্যকে পরিপূর্ণ করে জাগিয়ে তুলেছিল তার প্রাণমনের মধ্যে তার প্রাণের প্রাণ।
     আমার মনে সন্দেহ নেই আমার মধ্যে সেইরকম সৃষ্টিসাধনকারী একাগ্র লক্ষ্য নির্দেশ করে চলেছে একটি গূঢ় চৈতন্য বাধার মধ্যে দিয়ে আত্মপ্রতিবাদের মধ্যে দিয়ে। তাঁরই প্রেরণায় অর্ঘ্যপাত্রে জীবনের নৈবেদ্য আপন ঐক্যকে বিশিষ্টতাকে সমগ্রভাবে প্রকাশ করে তুলতে পারে যদি তার  সেই সৌভাগ্য  ঘটে। অর্থাৎ যদি তার গুহাহিত প্রবর্তনার সঙ্গে তার অবস্থা তার সংস্থানের অনুকূল সামঞ্জস্য ঘটতে পারে যদি বাজিয়ের সঙ্গে বাজনার একাত্মকতায় ব্যবধান না থাকে। আজ পিছন ফিরে দেখি যখন তখন আমার প্রাণযাত্রায় ঐক্যে সেই অভিব্যক্তকে  বাইরের  দিক  থেকে  অনুসরণ  করতে  পারি  সেই  সঙ্গে  অন্তরের  মধ্যে  উপলব্ধি  করতে  পারি তাকে জীবনের কেন্দ্রস্থলে যে অদৃশ্য পুরুষ একটি সংকল্পধারায় জীবনের তথ্যগুলিকে সত্যসূত্রে গ্রথিত করে তুলছে।
     আমাদের পরিবারে আমার জীবনরচনায় যে ভূমিকা ছিল তাকে অনুধাবন করে দেখতে হবে। আমি যখন জন্মেছিলুম তখন আমাদের সমাজের যেসকল প্রথার মধ্যে অর্থের চেয়ে অভ্যাস প্রবল তার গতায়ু অতীতের প্রাচীরবেষ্টন ছিল না আমাদের ঘরের চারি দিকে। বাড়িতে পূর্বপুরুষদের প্রতিষ্ঠিত পূজার দালান শূন্য পড়ে ছিল তার ব্যবহারপদ্ধতির অভিজ্ঞতামাত্র আমার ছিল না। সাম্প্রদায়িক গুহাচর যেসকল অনুকল্পনা যেসমস্ত কৃত্রিম আচারবিচার মানুষের বুদ্ধিকে বিজড়িত করে আছে বহু শতাব্দী জুড়ে 

    
    

    
    
    

  

