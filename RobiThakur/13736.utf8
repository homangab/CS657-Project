

  
    গীতালি সংযোজন ১
                
    
    








  
  

        

      রবীন্দ্র রচনাবলী (:)
    
 
    
    গীতালি সংযোজন ১
    
    
    সংযোজন

 
  ১ 
 
কেমন করে এমন বাধা ক্ষয় হবে । 
আপনাকে যে আপনি হারায় 

কেমনে তার জয় হবে । 
 শত্রু বাঁধা আলিঙ্গনে 
 যত প্রণয় তারি সনে— 
মুক্ত উদার কোন্‌ প্রেমে তার লয় হবে । 
কেমন করে এমন বাধা ক্ষয় হবে । 
 
 যে মত্ততা বারে বারে 
 ছোটে সর্বনাশের পারে 
কোন্‌ শাসনে কবে তাহার ভয় হবে । 
 কুহেলিকার অন্ত না পাই  
 কাটবে কখন ভাবি যে তাই— 
এক নিমেষে তুমি হৃদয়ময় হবে । 
কেমন করে এমন বাধা ক্ষয় হবে । 
 

২ 
 
জাগো

নির্মল নেত্রে 

রাত্রির পরপারে  
জাগো

অন্তরক্ষেত্রে 

মুক্তির অধিকারে । 
জাগো

ভক্তির তীর্থে 

পূজাপুষ্পের ঘ্রাণে  
জাগো

উন্মুখ চিত্তে  

জাগো অম্লান প্রাণে । 
জাগো

নন্দননৃত্যে 

সুধাসিন্ধুর ধারে  



    
    

    
    
    

  

