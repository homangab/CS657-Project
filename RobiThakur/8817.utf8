

  
    বাংলাভাষাপরিচয় ১১৬
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ১১৬
    
    
    বাংলাভাষাপরিচয় ১১

সাঁওতাল প্রভৃতি আদিম জাতির অনেক গানের শব্দে অর্থ হয়েছে গৌণ অর্থের যে আভাস আছে সে কেবল ধ্বনির গুণে মনের মধ্যে মোহ বিস্তার করে অর্থাৎ কোনো স্পষ্ট বার্তার জন্যে তার আদর নয় ব্যঞ্জনার অনির্দেশ্যতাই তাকে প্রবলতা দেয়। মা তার ছেলেকে নাচাচ্ছে—

         থেনা নাচন থেনা
         		বট পাকুড়ের ফেনা।
         বলদে খালো চিনা ছাগলে খালো ধান
         সোনার জাদুর জন্যে যায়ে নাচ্‌না কিনে আন্‌।
এর মধ্যে খানিকটা অর্থহীন ধ্বনি খানিকটা অর্থবান ছবির টুকরো নিয়ে যে ছড়া বানানো হয়েছে তাতে আছে সেই নাচন যে নাচন স্বপ্নলোকে কিনতে পাওয়া যায়।
এইযে ধ্বনিতে অর্থে মিলে মনের মধ্যে মোহাবেশ জাগিয়ে তোলা এটা সকল যুগের কবিতার মধ্য দিয়েই কমবেশি প্রকাশ পায় তাই অর্থের প্রবলতা বেড়ে উঠলে কবিতার সম্মোহন যায় কমে। ধ্বনির ইশারা দিয়ে যায় নিজেকে অভাবনীয় রূপে সার্থক করে তোলে শিক্ষকের ব্যাখ্যার দ্বারা তা যখন সমর্থনের অপেক্ষা করে তখন কবিতার মন্ত্রশক্তি হারায় তার গুণ। ছন্দ আছে জাদুর কাজে খেয়াল গেলে বুদ্ধিকে অগ্রাহ্য করতে সে সাহস করে।
সাহিত্যের মধ্যে কারুকাজ কাব্যে যার প্রাধান্য তার একটা দিক হচ্ছে শব্দের বাছাইসাজাই করা। কালে কালে প্রয়োজনে অপ্রয়োজনে ভাষায় শব্দ জমে যায় বিস্তর। তার মধ্যে থেকে বেছে নিতে হয় এমন শব্দ যা কল্পনার ঠিক ফরমাশটি মানতে পারে পুরো পরিমাণে।
রামপ্রসাদ বলেছেন : অমি করি দুখের বড়াই। ‘বড়াই’বর্গের অনেক ভারি ভারি কথা ছিল : গর্ব করি গৌরব করি মাহাত্ম্য বোধ করি। কিন্তু ‘দুঃখকেই বড়ো করে নিয়েছি’ বলবার জন্যে অমন নিতান্ত সহজ অর্থাৎ ঠিক কথাটি বাংলাভাষায় আর নেই।
যেমন আছে শব্দের বাছাই তেমনি আছে ভাবপ্রকাশের বাছাইয়ের কাজ।
বাউল বলতে চেয়েছে চার দিকে অচিন্তনীয় অপরিসীম রহস্য তারই মধ্যে চলেছে জীবনযাত্রা। সে বললে—

পরান আমার স্রোতের দীয়া
       (আমায় ভাসাইলা কোন্‌ ঘাটে)।
       আগে আন্ধার পাছে আন্ধার আন্ধার নিসুইৎঢালা।
        আন্ধারমাঝে কেবল বাজে লহরেরি মালা।
        তার তলেতে কেবল চলে নিসুইৎ রাতের ধারা
        সাথের সাথি চলে বাতি নাই গো কূলকিনারা।

নানা রহস্যে একলাজীবনের গতি যেন চার দিকের নিসুৎ অন্ধকারে স্রোতেভাসানো প্রদীপের মতো— এমন সহজ উপমা মিলবে কোথায়। একটা শব্দবাছাই লক্ষ্য করা যাক : লহরেরি মালা ঊর্মি নয় তরঙ্গ নয় ঢেউ নয় শব্দ জাগাচ্ছে জলে ছোটো ছোটো চাঞ্চল্য ইংরেজিতে যাকে বলে । অন্ধকারের তলায় তলায় রাত্রির ধারা চলেছে এ ভাবটা মনে হয় যেন আধুনিক কবির ছোঁয়াচলাগা। রাত্রি স্তব্ধ হয়ে আছে এইটেই সাধারণত  মুখে  আসে।  তার  প্রহরগুলি  নিঃশব্দ  নির্লক্ষ্য  স্রোতের  মতো  বয়ে  চলেছে  এ  উপমাটায়  হালের টাঁকশালের ছাপ লেগেছে বলেই মনে হয়।
শব্দবাছাই ভাববাছাইয়ের শিল্পকাজ চলেছে পৃথিবীর সাহিত্য জুড়ে। সঙ্গে সঙ্গে ছন্দে চলেছে ধ্বনির কাজ। সেটা গদ্যে চলে


    
    

    
    
    

  

