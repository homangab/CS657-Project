

  
    সেঁজুতি   প্রতীক্ষা
                
    
    








  
  

        

      রবীন্দ্র রচনাবলী (:)
    
 
    
    সেঁজুতি   প্রতীক্ষা
    
    
    প্রতীক্ষা

অসীম আকাশে মহাতপস্বী



মহাকাল আছে জাগি । 
আজিও যাহারে কেহ নাহি জানে  
দেয় নি যে দেখা আজো কোনোখানে  
সেই অভাবিত কল্পনাতীত 

আবির্ভাবের লাগি 

মহাকাল আছে জাগি । 
বাতাসে আকাশে যে নবরাগিণী 
জগতে কোথাও কখনো জাগে নি 
রহস্যলোকে তারি গান সাধা 

চলে অনাহত রবে । 
ভেঙে যাবে বাঁধ স্বর্গপুরের  
প্লাবন বহিবে নূতন সুরের  
বধির যুগের প্রাচীন প্রাচীর 

ভেসে চলে যাবে তবে । 
 
 
যার পরিচয় কারো মনে নাই  
যার নাম কভু কেহ শোনে নাই  
না জেনে নিখিল পড়ে আছে পথে 

যার দরশন মাগি — 
তারি সত্যের অপরূপ রসে 
চমকিবে মন অভূত পরশে  
মৃত পুরাতন জড় আবরণ 

  মুহূর্তে যাবে ভাগি
 
 যুগ যুগ ধরি তাহার আশায় 

  মহাকাল
আছে জাগি ।  


    
    

    
    
    

  

