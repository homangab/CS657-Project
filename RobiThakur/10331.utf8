

  
    বনবাণী  চামেলিবিতান ৩
                
    
    








  
  

        

      রবীন্দ্র রচনাবলী (:)
    
 
    
    বনবাণী  চামেলিবিতান ৩
    
    
    বনবাণী

আকাশেরে বাসি ভালো 
সকালসন্ধ্যার আলো 
 আমার প্রাণের বর্ণে ভরি । 
ধরায় যেখানে তাই 
তোমার গৌরবঠাঁই 
 সেথায় আমারও ঠাঁই হয় । 
সুন্দরের অনুরাগে 
তাই মোর গর্ব লাগে  
 মোরে তুমি কর নাই ভয় । 
   
তোমার আমার তরে জানি  
মধুরের এই রাজধানী । 
তোর নাচ  মোর গীতি  
রূপ তোর  মোর প্রীতি  
 তোর বর্ণ  আমার বর্ণনা — 
 শোভনের নিমন্ত্রণে 
চলি মোরা দুইজনে  
 তাই তুই আমার আপনা । 
সহজ রঙ্গের রঙ্গী 
ওই যে গ্রীবার ভঙ্গি  
 বিস্ময়ের নাহি পাই পার । 
তুমিযে শঙ্কা না পাও  
নিঃসংশয়ে আস যাও  
 এই মোর নিত্য পুরস্কার । 
   
নাশ করে যেআগ্নেয় বাণ  
মুহূর্তে অমূল্য তোর প্রাণ — 
 তার লাগি বসুন্ধরা 
 হয় নি সবুজে ভরা  
  তার লাগি ফুল নাহি ধরে ।  
যেবসন্তে প্রাণে প্রাণে  
বেদনার সুধা আনে 


 
    
    

    
    
    

  

