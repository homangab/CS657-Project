

  
    বাংলাভাষাপরিচয় ৯২
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ৯২
    
    
    বাংলাভাষাপরিচয় ৯

গেলেও।
সাধু ভাষার সঙ্গে চলতি ভাষার প্রধান তফাতটা ক্রিয়াপদের চেহারার তফাত নিয়ে। ‘হচ্ছে’ ‘করছে’কে যদি জলচল করে নেওয়া যায় তা হলে জাতঠেলাঠেলি অনেকটা পরিমাণে ঘোচে। উতঙ্কের গুরুদক্ষিণা আনবার সময় তক্ষক বিঘ্ন ঘটিয়েছিল এইটে থেকেই সর্পবংশধ্বংসের উৎপত্তি। এর ক্রিয়াক’টাকে অল্প একটু মোচড় দিয়ে সাধু ভাষার ভঙ্গী দিলেই কালীসিংহের মহাভারতের সঙ্গে একাকার হয়ে  যায়। তাঁর কাজে ও কথায়  অসংগতি : মুখের ভাষাতেও এটা বলা চলে আবার এও বলা যায় ‘তাঁর কাজে কথায় মিল নেই’। ‘বাসুকি ভীমেকে আলিঙ্গন করলেন’ এ কথাটা মুখের ভাষায় অশুচি হয় না। আবার ‘বাসুকি ভীমের সঙ্গে কোলাকুলি করলেন’ এটাতেও বোধ হয় নিন্দের কারণ ঘটে না। বিজ্ঞানে দুর্বোধ তথ্য আছে কিন্তু তা নিয়ে আমাদের সাধু ভাষাও  গলদ্‌ঘর্ম  হয়  আবার  চলতি  ভাষারও  চোখে  অন্ধকার  ঠেকে।  বিজ্ঞানের  চর্চা  আমাদের  দেশে  যখন ছড়িয়ে পড়বে তখন উভয় ভাষাতেই তার পথ প্রশস্ত হতে থাকবে। নতুনবানানো পারিভাষিকে উভয় পক্ষেরই হবে সমান স্বত্ব।


    
    

    
    
    

  

