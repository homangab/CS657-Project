

  
    স্ফুলিঙ্গ ২০
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ২০
    
    
    স্ফুলিঙ্গ 
স্ফুলিঙ্গ 

  পূর্ণ হল তোমার জীবনে । 

কর্মের ধারায় তব রসের প্রবাহ যেথা মেশে 
সেইখানে ভারতীর আশীর্বাদ অমৃত বরষে । 

৬৩
তব কন্ঠে বাসা যদি পায় মোর গান 
আমার সে দান  কিংবা তোমারই সে দান ? 

৬৪
তব নব প্রভাতের রক্তরাগখানি 
মধ্যাহ্নে জাগায় যেন জ্যোতির্ময়ী বাণী । 


৬৫
তোমার গ্রন্থ  দানের গ্রন্থি 

  বাঁধিল আমার চিত্ত । 

তোমার ভক্তি ঋষির মন্ত্রে 

  স্মরণে রহিল নিত্য । 

তব শ্রদ্ধার অমল পাত্র 
ভরিয়া রহিবে দিবসরাত্র 
উপনিষদের পুণ্যপদের 

  অমৃত বাণীর বিত্ত ॥ 


৬৬
শ্রীমতী মায়া ও শ্রীমান পুলকের 
  শুভবিবাহ উপলক্ষে আশীর্বাদ 
 
নব সংসার সৃষ্টির ভার 

  নতশিরে নিয়ো দুজনে  

    
    

    
    
    

  

