

  
    সংযোজন১৪
                
    
    








  
  

        

      রবীন্দ্র রচনাবলী (:)
    
 
    
    সংযোজন১৪
    
    
    সংযোজন

উপাদানরূপে আছে বিশেষ রাগরাগিণী সেগুলি গানের সীমার দ্বারা পূর্ব হতেই কোনো রচয়িতার হাতে নির্দিষ্ট রূপ পায় নি। আলাপে গায়ক আপন শক্তি ও রুচি অনুসারে তাদের রূপ দিতে দিতে চলেন। এ স্থলে অত্যন্ত সহজ কথাটা এই : যিনি পারলেন রূপ দিতে তাঁকে আর্টিস্ট হিসাবে বলব ধন্য যিনি পারলেন না কেবল উপাদানটাকে নিয়ে তুলো ধুনতে লাগলেন তাঁকে গীতবিদ্যাবিশারদ বলতে পারি কিন্তু আর্টিস্ট বলতে পারি নে–অর্থাৎ তাঁকে ওস্তাদ বলতে পারি কিন্তু কালোয়াত বলতে পারব না। কালোয়াত অর্থাৎ কলাবৎ। বলা শব্দের মধ্যেই আছে সীমাবদ্ধতার তত্ত্ব–সেই সীমা যেটা রূপেরই সীমা। সেই সীমা রূপের আপন আন্তরিক তাগিদেই অপরিহার্য। প্রদর্শনীতে সীমা অপরিহার্য নয় সেটা কেবলমাত্র বাহিরের স্থানাভাব বা সময়াভাব বশতই ঘটে। আলাপ যদি রাগিণীর প্রদর্শনীর দায়িত্ব নেয় তা হলে সেই দিক থেকে বিচার করে তাকে প্রশংসা করেও চলে। যে দুর্বলাত্মা পাণ্ডিত্যের ভারে অভিভূত হয় যে প্রশংসা করেও থাকে? সে লুব্ধ মুগ্ধভাবে মনে করে অনেক পাওয়া গেল। কিন্তু ‘অনেক’নামক ওজনওয়ালা পদার্থই কলাবিভাগের উপদ্রব যথার্থ কলাবৎ তাকে তার মোটা অঙ্কের মূল্য সত্বেও তুচ্ছ করেন। অতএব আলাপের কথা যদি বলো তবে আমি বলব আলাপে পদ্ধতি নিয়ে কেউবা রূপ সৃষ্টি করতেও পারেন কিন্তু রূপের পঞ্চত্বসাধন করাই অধিকাংশ বলবানের অভ্যাসগত। কারণ জগতে কলাবৎ ‘কোটিকে গুটিক মেলে’ বলবতের প্রাদুর্ভাব অপরিমত। বহুসংখ্যক ফুল নিয়ে তোড়া বাঁধাও যায় আর তা নিয়ে দশপনেরোটা ঝুড়ি বোঝাই করাও চলে। তোড়া বাঁধতে গেলে তার সাজাই বাছাই আছে বাদ দিতে হয় তার বিস্তর। তোড়ার খাতিরে ফুল বাদ দিতে গেলে যারা হাঁহাঁ করে ওঠে ভগবানের কাছে তাদের পরিত্রাণ প্রার্থনা করি। অতএব আলাপের দরাজ পথ বেয়ে কোন গায়ক সংগীতের প্রতি কী রকম ব্যবহার করলেন সেই ব্যক্তিগত দৃষ্টান্ত নিয়েই বিচার চলে। আলাপ সম্বন্ধে আর্টের আদর্শে বিচার করা কঠিন। তার কারণ দৌড়তে দৌড়তে বিচার করতে হয় ক্ষণে ক্ষণে তাতে যে রস পাওয়া যায় সেইটে নিয়ে তারিফ করা চলে কিন্তু সমগ্রকে সুনির্দিষ্ট করে দেখব কী উপায়ে তানসেনের গান হোক বা গোপাল নায়কেরই হোক তারা তো নিরন্তর বিস্ফারিত মেঘের আড়ম্বর নয় তারা রূপবান তাদেরকে চার দিক থেকে দেখা যায় বার বার বাজিয়ে নেওয়া যায় নানা গায়কের কণ্ঠে তাদের অনিবার্য বৈচিত্র্য ঘটলেও তাদের যে মূল ঐক্য যেটা কলার রূপ এবং কলার প্রাণ মোটের উপরে সেটা থাকে মাথা তুলে। আলাপে সে সুবিধা পাই নে ব’লে তার সম্বন্ধে বিচার অত্যন্ত বেশি ব্যক্তিগত হতে বাধ্য। যদি কোনো নালিশ ওঠে তবে সাক্ষীকে পাবার জো নেই। 
আয়তনের বৃহত্ব যে দোষের নয় এ সম্বন্ধে তুমি কিছু কিছু দৃষ্টান্ত দিয়েছ। না দিলেও চলত কারণ আর্টে আয়তনটা গৌণ রূপ বড়ো আয়তনেরও হতে পারে ছোটো আয়তনেরও হতে পারে এবং অরূপ বা বিরূপ ছোটোর মধ্যেও থাকে বড়োর মধ্যেও। বেটোফেনের ‘সোনাটা’ যথেষ্ট বহরওয়ালা জিনিস কিন্তু বহরের কথাটাই যার সর্বোপরি মনে পড়ে জীবে দয়ার খাতিরেই সভা থেকে তাকে যত্নসহকারে দূরে সরিয়ে রাখাই শ্রেয়। মহাভারতের উল্লে খ করতে পারতে–আমাদের দেশে ওকে ইতিহাস বলে মহাকাব্য বলে না। ও একটি সাহিত্যিক । সাহিত্যবিশ্বে অতুলনীয়–ওর মধ্যে বিস্তর তারা আছে তারা পরস্পর সুগ্রথিত নয়–অতি বৃহৎ নেব্যুলার জ্বালে জ্বালে তারা বাঁধা আর্টের ঐক্যে নয় এইজন্যই রামায়ণ হল মহাকাব্য মহাভারতকে কোনো আলংকারিক মহাকাব্য বলে না। আলাপ যদি স্বতই সংগীতের মহাকাব্য হয় তো হল নইলে হল না। 
আমার সঙ্গে যাদের মতের বা ভাবের মিল নেই তারা সেই অনৈক্যকে আমার অপরাধ বলে গণ্য করে তাদের দণ্ডবিধি আমার সম্বন্ধে নির্মম। তাদের নিজের বুদ্ধি ও রুচিকেই তারা বুদ্ধিমত্তার যদি একমাত্র আদর্শ মনে করে তাতে ক্ষতি হয় না কিন্তু সেটাকেই তারা যদি ন্যায় অন্যায়ের শাশ্বত আদর্শ মনে করে দণ্ডবিধি বেঁধে দেয় তবে ভারতের ভাবী শাসনতন্ত্র তাদের আয়ত্তগত হলে এ দেশে আমার দানাপানি চলবে না। আমার বিচারকদের এই কঠোরতাই আমার চিরাভ্যস্ত সেই কারণে তোমার ভাষাগত অনুকম্পায় আমি বিস্মিত। ভয় হয় পাছে এটা টেঁকসই না হয়–অন্তত আমি যে ক’দিন টিঁকি ততদিনের জন্যও আশা করি মতের অনৈক্য সত্বেও আমার মান বাঁচিয়ে চলবে। ইতি ৯ই এপ্রেল ১৯৩৫ 
তোমাদের 
রবীন্দ্রনাথ ঠাকুর 


    
    

    
    
    

  

