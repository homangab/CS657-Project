

  
    প্রহাসিনী  সংযোজন ২৩
                
    
    








  
  

        

      রবীন্দ্র রচনাবলী (:)
    
 
    
    প্রহাসিনী  সংযোজন ২৩
    
    
    তুমি

ওই ছাপাখানাটার ভূত  
আমার ভাগ্যবশে তুমি তারি দূত । 
দশটা বাজল তবু আস নাই  
দেহটা জড়িয়ে আছে আরামের বাসনাই  
মাঝে থেকে আমি খেটে মরি যে — 
পণ্য জুটেছে  খেয়াতরী যে 
ঘাটে নাই ।  কাব্যের দধিটা 
বেশ করে জমে গেছে  নদীটা 
এইবার পার ক ' রে প্রেসে লও । 
খাতার পাতায় তারে ঠেসে লও । 
কথাটা তো একটুও সোজা নয়  
স্টেশনকুলির এ তো বোঝা নয় । 
বচনের ভার ঘাড়ে ধরেছি  
চিরদিন তাই নিয়ে মরেছি  
বয়স হয়েছে আশি  তবুও 
সে ভার কি কমবে না কভুও । 
আমার হতেছে মনে বিশ্বাস — 
সকালে ভুলাল তব নিশ্বাস 
রান্নাঘরের ভাজাভুজিতে  
সেখানে খোরাক ছিলে খুঁজিতে  
উতলা আছিল তব মনটা  
শুনতে পাও নি তাই ঘণ্টা । 
 
শুঁটকিমাছের যারা রাঁধুনিক 
হয়তো সে দলে তুমি আধুনিক । 
তব নাসিকার গুণ কী যে তা  
বাসি দুর্গন্ধের বিজেতা । 
সেটা প্রোলিটেরিটের লক্ষণ  
বুর্জোয়াগর্বের মোক্ষণ । 
রৌদ্র যেতেছে চড়ে আকাশে  
 কাঁচা ঘুম ভেঙে মুখ ফ্যাকাশে । 



    
    

    
    
    

  

