

  
    কড়ি ও কোমল   খেলা  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল   খেলা  ১
    
    
    খেলা

পথের ধারে অশথতলে 

মেয়েটি খেলা করে  
আপনমনে আপনি আছে 

সারাটি দিন ধরে । 
উপরপানে আকাশ শুধু  

সমুখপানে মাঠ  
শরৎকালে রোদ পড়েছে  

মধুর পথঘাট । 
দুটিএকটি পথিক চলে  

গল্প করে  হাসে । 
লজ্জাবতী বধূটি গেল 

ছায়াটি নিয়ে পাশে । 
আকাশঘেরা মাঠের ধারে 

বিশাল খেলাঘরে 
একটি মেয়ে আপনমনে 

কতই খেলা করে । 
 
 
মাথার'পরে ছায়া পড়েছে  

রোদ পড়েছে কোলে  
পায়ের কাছে একটি লতা 

বাতাস পেয়ে দোলে । 
মাঠের থেকে বাছুর আসে  

দেখে নূতন লোক  
ঘাড় বেঁকিয়ে চেয়ে থাকে 

ড্যাবা ড্যাবা চোখ । 
কাঠবিড়ালি উসুখুসু 

আশেপাশে ছোটে  
শব্দ পেলে লেজটি তুলে 

চমক খেয়ে ওঠে । 


    
    

    
    
    

  

