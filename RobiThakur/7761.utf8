

  
    জাভাযাত্রীর পত্র ১০২
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ১০২
    
    
    জাভাযাত্রীর পত্র ১০

তার ফল হয়েছে এই যেখানেযেখানে ফাঁক পড়েছে সেই ফাঁকটা এখানকার মানুষের মন আপন সৃষ্টি দিয়ে ভরিয়েছে। হিন্দুধর্মের ভাঙাচোরা কাঠামো নিয়ে এখানকার মানুষ আপনার একটা ধর্ম একটা সমাজ গড়ে তুলেছে। এখানকার এক সময়ের শিল্পকলায় দেখা যায় পুরোপুরি হিন্দু প্রভাব তার পরে দেখা যায় সেপ্রভাব ক্ষীণ ও বিচ্ছিন্ন। তবু যেক্ষেত্রকে হিন্দু উর্বর করে দিয়ে গেছে সেই ক্ষেত্রে এখানকার স্বস্থানীয় প্রতিভা প্রচুরভাবে আপনার ফসল ফলিয়েছে। এখানে একটা বহুছিদ্র পুরোনো ইতিহাসের ভূমিকা দেখি সেই আধভোলা ইতিহাসের ছেদগুলো দিয়ে এদেশের স্বকীয় চিত্ত নিজেকে প্রকাশ করছে। 
বালিতে সবপ্রথমে কারেমআসন বলে একজায়গার রাজবাড়িতে আমার থাকবার কথা। সেখানকার রাজা ছিলেন বাংলির শ্রাদ্ধউৎসবে। পারিষদসহ বালির ওলন্দাজ গবর্নর সেখানে মধ্যাহ্নভোজন করলেন সেই ভোজে আমরাও ছিলেম। ভোজ শেষ করে যখন উঠলেম তখন বেলা তিনটে। সকালে সাড়ে ছটার সময় জাহাজ থেকে নেমেছি ঘাটের থেকে মোটরে আড়াই ঘণ্টা ঝাঁকানি ও ধুলো খেয়ে যজ্ঞস্থলে আগমন। এখানে ঘোরাঘুরি দেখাশুনা সেরে বিনা স্নানেই অত্যন্ত ক্লান্ত ও ধূলিম্লান অবস্থায় নিতান্ত বিতৃষ্ণার সঙ্গে খেতে বসেছি দীর্ঘকালপ্রসারিত সেই ভোজে আহার ও আলাপআপ্যায়ন সেরে আমাদের নিমন্ত্রণকর্তা রাজার সঙ্গে তাঁর মোটরগাড়িতে চড়ে আবার সুদীর্ঘপথ ভেঙে চললুম তাঁর প্রাসাদে। প্রাসাদকে এরা পুরী বলে। রাজার ভাষা আমি জানি নে আমার ভাষা রাজা বোঝেন না—বোঝাবার লোকও কেউ সঙ্গে নেই। চুপ করে গাড়ির জানালা দিয়ে বাইরে চেয়ে রইলুম। 
মস্ত সুবিধে এই এখানকার প্রকৃতি বালিনি ভাষায় কথা কয় না সেই শ্যামার দিকে চেয়ে চেয়ে দেখি আর অরসিক মোটরগাড়িটাকে মনে মনে অভিশাপ দিই। মনে পড়ল কখনো কখনো শুষ্কচিত্তে গাইয়ের মুখে গান শুনেছি রাগিণীর যেটা বিশেষ দরদের জায়গা যেখানে মন প্রত্যাশা করছে গাইয়ের কণ্ঠ অত্যুচ্চ আকাশের চিলের মতো পাখাটা ছড়িয়ে দিয়ে কিছুক্ষণ স্থির থাকবে কিম্বা দুইএকটা মাত্র মিড়ের ঝাপটা দেবে গানের সেই মর্মস্থানের উপর দিয়ে যখন সেই সংগীতের পালোয়ান তার তানগুলোকে লোটনপায়রার মতো পালটিয়ে পালটিয়ে উড়িয়ে চলেছে তখন কিরকম বিরক্ত হয়েছি। পথের দুই ধারে গিরি অরণ্য সমুদ্র আর সুন্দর সব ছায়াবেষ্টিত লোকালয় কিন্তু মোটরগাড়িটা দুনচৌদুন মাত্রায় চাকা চালিয়ে ধুলো উড়িয়ে চলেছে কোনোকিছুর ‘পরে তার কিছুমাত্র দরদ নেই মনটা ক্ষণে ক্ষণে বলে উঠছে “আরে রোসো রোসো দেখে নিই।” কিন্তু এই কলদৈত্য মনটাকে ছিনিয়ে নিয়ে চলে যায় তার একমাত্র ধুয়ো “সময় নেই—সময় নেই।” এক জায়গায় যেখানে বনের ফাঁকের ভিতর দিয়ে নীল সমুদ্র দেখা গেল রাজা আমাদের ভাষাতেই বলে উঠলেন “সমুদ্র” আমাকে বিস্মিত ও আনন্দিত হতে দেখে আউড়ে গেলেন “সমুদ্র সাগর অব্ধি জলাঢ্য।” তার পরে বললেন “সপ্তসমুদ্র সপ্তপর্বত সপ্তবন সপ্তআকাশ।” তার পরে পর্বতের দিকে ইঙ্গিত করে বললেন “অদ্রি” তার পরে বলে গেলেন “সুমেরু হিমালয় বিন্ধ্য মলয় ঋষ্যমূক।” এক জায়গায় পাহাড়ের তলায় ছোটো নদী বয়ে যাচ্ছিল রাজা আউড়িয়ে গেলেন “গঙ্গা যমুনা নর্মদা গোদাবরী কাবেরী সরস্বতী।” আমাদের ইতিহাসে একদিন ভারতবর্ষ আপন ভৌগোলিক সত্তাকে বিশেষভাবে উপলব্ধি করেছিল তখন সে আপনার নদীপর্বতের ধ্যানের দ্বারা আপন ভূমূর্তিকে মনের মধ্যে প্রতিষ্ঠিত করে নিয়েছিল। তার তীর্থগুলি এমন করে বাঁধা হয়েছে—দক্ষিণে কন্যাকুমারী উত্তরে মানসসরোবর পশ্চিমসমুদ্রতীরে দ্বারকা পূর্ব সমুদ্রে গঙ্গাসংগম—যাতে করে তীর্থভ্রমণের দ্বারা ভারতবর্ষের সম্পূর্ণ রূপটিকে ভক্তির সঙ্গে মনের মধ্যে গভীরভাবে গ্রহণ করা যেতে পারে। ভারতবর্ষকে চেনবার এমন উপায় আর কিছু হতে পারে না। তখন পায়ে হেঁটে ভ্রমণ করতে হত সুতরাং তীর্থভ্রমণের দ্বারা কেবল যে ভারতবর্ষের ভূগোল জানা যেত তা নয় তার নানাজাতীয় অধিবাসীদের সঙ্গে ঘনিষ্ঠ পরিচয় আপনিই হত। সেদিন ভারতবর্ষের আত্মোপলব্ধি একটা সত্যসাধনা ছিল বলেই তার আত্মপরিচয়ের পদ্ধতিও আপনিই এমন সত্য হয়ে উঠেছিল। যথার্থ শ্রদ্ধা কখনো ফাঁকি দিয়ে কাজ সারতে চায় না। অর্থাৎ রাষ্ট্রসভার রঙ্গমঞ্চের উপর ক্ষণিক মিলনের অভিনয়কেই সে মিলন বলে নিজেকে ভোলাতে চায় না। সেদিন মিলনের সাধনা ছিল অকৃত্রিম নিষ্ঠার সাধনা। 


    
    

    
    
    

  

