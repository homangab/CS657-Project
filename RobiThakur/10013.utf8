

  
    সোনার তরী  নিদ্রিতা৩
                
    
    








  
  

        

      রবীন্দ্র রচনাবলী (:)
    
 
    
    সোনার তরী  নিদ্রিতা৩
    
    
    সোনার তরী

  অনাঘ্রাত পূজার ফুল দুটি। 

দেখিনু তারে উপমা নাহি জানি— 

ঘুমের দেশে স্বপন একখানি

  পালঙ্কেতে মগন রাজবালা 

  আপন ভরালাবণ্যে নিরালা। 

ব্যাকুল বুকে চাপিনু দুই বাহু

  না মানে বাধা হৃদয়কম্পন। 

ভূতলে বসি আনত করি শির 

  মুদিত আঁখি করিনু চুম্বন। 

পাতার ফাঁকে আঁখির তারা দুটি

 তাহারি পানে চাহিনু একমনে

দ্বারের ফাঁকে দেখিতে চাহি যেন 

 কী আছে কোথা নিভৃত নিকেতনে। 

ভূর্জপাতে কাজলমসী দিয়া 

 লিখিয়া দিনু আপন নামধাম। 

লিখিনু “অয়ি নিদ্রানিমগনা

 আমার প্রাণ তোমারে সঁপিলাম।” 

যতন করি কনকসুতে গাঁথি 

রতনহারে বাঁধিয়া দিনু পাঁতি। 

 ঘুমের দেশে ঘুমায় রাজবালা

 তাহারি গলে পরায়ে দিনু মালা। 


    
    

    
    
    

  

