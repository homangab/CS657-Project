

  
    কড়ি ও কোমল কেন ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল কেন ১
    
    
    কেন

কেন গো এমন স্বরে বাজে তব বাঁশি  
মধুর সুন্দর রূপে কেঁদে ওঠে হিয়া  
রাঙা অধরের কোণে হেরি মধুহাসি 
পুলকে যৌবন কেন উঠে বিকশিয়া  
কেন তনু বাহুডোরে ধরা দিতে চায়  
ধায় প্রাণ দুটি কালো আঁখির উদ্দেশে  
হায় যদি এত লজ্জা কথায় কথায়  
হায় যদি এত শ্রান্তি নিমেষে নিমেষে  
কেন কাছে ডাকে যদি মাঝে অন্তরাল  
কেন রে কাঁদায় প্রাণ সবই যদি ছায়া  
আজ হাতে তুলে নিয়ে ফেলে দিবে কাল — 
এরি তরে এত তৃষ্ণা  এ কাহার মায়া  
মানবহৃদয় নিয়ে এত অবহেলা  
খেলা যদি  কেন হেন মর্মভেদী খেলা  

    
    

    
    
    

  

