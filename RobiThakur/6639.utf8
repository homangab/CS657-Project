

  
    নৃত্যনাট্য চিত্রাঙ্গদা ৩ ১৭
                
    
    








  
  

        

      রবীন্দ্র রচনাবলী (:)
    
 
    
    নৃত্যনাট্য চিত্রাঙ্গদা ৩ ১৭
    
    
    নৃত্যনাট্য চিত্রাঙ্গদা


মাধবীবনের মধুগন্ধে 

  মোদিত মোহিত মন্থর বেলায় । 

যে ফুলমালা দুলায়েছ আজি 

  
    রোমাঞ্চিত বক্ষতলে  
  

মধুরজনীতে রেখো সরসিয়া 

  
    মোহের মদির জলে । 
  

নবোদিত সূর্যের করসম্পাতে 

  বিকল হবে হায় লজ্জাআঘাতে  

দিন গত হলে নূতন প্রভাতে 

  
    মিলাবে ধুলার তলে 
    
      কার অবহেলায় । 
    
  


অর্জুন। আজ মোরে 
সপ্তলোক স্বপ্ন মনে হয় । 

  শুধু একা পূর্ণ তুমি  
  
    সর্ব তুমি  
    বিশ্ববিধাতার গর্ব তুমি  
  
  অক্ষয়ঐশ্বর্য তুমি  
  
    এক নারী সকল দৈন্যের তুমি 
    
      মহা অবসান  
    
    সব সাধনার তুমি 
  
  শেষ পরিণাম । 


চিত্রাঙ্গদা।  সে আমি যে আমি নই আমি নই— 


  হায়  পার্থ হায়  

সে যে কোন্‌ দেবের ছলনা । 

  যাও যাও ফিরে যাও  ফিরে যাও  বীর । 

শৌর্য বীর্য মহত্ত্ব তোমার 

  দিয়ো না মিথ্যার পায়ে — 
  
    যাও যাও ফিরে যাও । 
  



[প্রস্থান
অর্জুন। এ কী তৃষ্ণা এ কী দাহ 

এ যে অগ্নিলতা  পাকে পাকে 
  
ঘেরিয়াছে তৃষ্ণার্ত কম্পিত প্রাণ । 
  


    
    

    
    
    

  

