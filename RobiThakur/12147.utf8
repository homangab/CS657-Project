

  
    কড়ি ও কোমল - দেহের মিলন  , ১
                
    
    








  
  

        

      রবীন্দ্র রচনাবলী (://.-..)
    
 -->
    
    কড়ি ও কোমল - দেহের মিলন  , ১
    
    
    দেহের মিলন

প্রতি অঙ্গ কাঁদে তব প্রতি অঙ্গ - তরে । 
প্রাণের মিলন মাগে দেহের মিলন । 
হৃদয়ে আচ্ছন্ন দেহ হৃদয়ের ভরে 
মুরছি পড়িতে চায় তব দেহ -' পরে । 
তোমার নয়ন পানে ধাইছে নয়ন , 
অধর মরিতে চায় তোমার অধরে । 
তৃষিত পরান আজি কাঁদিছে কাতরে 
তোমারে সর্বাঙ্গ দিয়ে করিতে দর্শন । 
হৃদয় লুকানো আছে দেহের সায়রে , 
চিরদিন তীরে বসি করি গো ক্রন্দন । 
সর্বাঙ্গ ঢালিয়া আজি আকুল অন্তরে 
দেহের রহস্য - মাঝে হইব মগন । 
আমার এ দেহমন চির রাত্রিদিন 
তোমার সর্বাঙ্গে যাবে হইয়া বিলীন ! 

    
    

    
    
    

  

