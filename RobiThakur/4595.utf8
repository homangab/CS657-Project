

  
    নটরাজ- বসন্তের বিদায়, ৪৬
                
    
    








  
  

        

      রবীন্দ্র রচনাবলী (://.-..)
    
 -->
    
    নটরাজ- বসন্তের বিদায়, ৪৬
    
    
    নটরাজ
বসন্তের বিদায়


মুখখানি কর মলিন বিধুর 

  
    যাবার বেলা , 
  

জানি আমি জানি সে তব মধুর 

  
    ছলের খেলা । 
  

জানি গো বন্ধু , ফিরে আসিবার পথে 
গোপন চিহ্ন এঁকে যাবে তব রথে , 
জানি তুমি তারে ভুলিবে না কোনোমতে , 

  যার সাথে তব হল একদিন 
  
    মিলন-মেলা । 
  

জানি আমি , যবে আঁখিজল ভরে 

  
    রসের স্নানে 
  

মিলনের বীজ অঙ্কুর ধরে 

  
    নবীন প্রাণে । 
  

খনে খনে এই চিরবিরহের ভান , 
খনে খনে এই ভয়রোমাঞ্চ দান , 

  তোমার প্রণয়ে সত্য সোহাগে 
  
    মিথ্যা হেলা । 
  



    
    

    
    
    

  

