

  
    চিরকুমার-সভা - দ্বিতীয় অঙ্ক - প্রথম দৃশ্য , ৩২
                
    
    








  
  

        

      রবীন্দ্র রচনাবলী (://.-..)
    
 -->
    
    চিরকুমার-সভা - দ্বিতীয় অঙ্ক - প্রথম দৃশ্য , ৩২
    
    
    চিরকুমার-সভা

এ স্থানটি অত্যন্ত সরস , তোমাদের ব্রতটি তদুপযুক্ত নয় । বাতিকের চর্চা করছ করো , কিন্তু বাতের চর্চা তোমাদের প্রতিজ্ঞার মধ্যে নয় । কী বল শ্রীশবাবু । বিপিনবাবুর কী মত । 
শ্রীশ ও বিপিন । ঠিক কথা । ঘরটা একবার দেখেই আসা যাক-না । 

পূর্ণ বিমর্ষ হইয়া নিরুত্তর রহিল । পাশের ঘরেও চাবি একবার ঠুন করিল 
কিন্তু অত্যন্ত অপ্রসন্ন সুরে 
&; 
অক্ষয় । চন্দ্রবাবু , এখনই আসুন - না , দেখিয়ে আনি । 
চন্দ্রবাবু । চলুন । 
[ চন্দ্রবাবু ও অক্ষয়ের প্রস্থান 


বিপিন । দেখো পূর্ণবাবু , সত্যি কথা বলছি তোমাকে , চিরকুমার - সভার ফ্রন্টিয়ার পলিসিতে আমরা পর্দা জিনিসটার অনুমোদন করি নে । ঐখান থেকেই শত্রুপ্রবেশের পথ । 
পূর্ণ । মানে কী হল । 
বিপিন । পর্দার মতো উড়ুক্ষু জিনিস , অল্প একটু হাওয়াতে চঞ্চল হয়ে ওঠে , কুমার - সভার সে যোগ্য নয় । 
শ্রীশ । এখানকার সীমানা  রক্ষার জন্য পাকা ইঁটের দেওয়ালের মতো অচল পদার্থ চাই । ঐ পর্দাটা ভালো ঠেকছে না । 
পূর্ণ । তোমাদের কথাগুলো কিছু রহস্যময় শোনাচ্ছে । 
বিপিন । সে কথা ঠিক । রহস্য পদার্থটাই সর্বনেশে । চিরকুমারদের সকলের চেয়ে যে বড়ো শত্রু পর্দা - বেষ্টনীর মধ্যেই তার বাস । 
শ্রীশ । আমাদের ব্রত হচ্ছে পর্দাটাকে আক্রমণ করা , তাকে ছিন্ন করে ফেলা । পর্দার ছায়ায় ছায়ায় ফেরে যে মায়ামৃগী আলো ফেললেই মরীচিকার মতো সে মিলিয়ে যাবে । 
পূর্ণ । শ্রীশবাবু , মরীচিকা মেলাতে পারে , কিন্তু তৃষ্ণা তো মেলায় না । 
শ্রীশ । কেন মেলাবে । ওটা থাকা চাই । তৃষ্ণা না থাকলে আমাদের ছোটাবে কিসে । কেবল জানা দরকার কোন্‌ পথে ছুটলে ফল পাওয়া যাবে । 
নেপথ্যে গান । ওগো , তোরা কে যাবি পারে । 
&; 
বিপিন । একটু আস্তে । গান শুনতে পাচ্ছ না ? খাসা গান বটে । 
পূর্ণ । ঐ গানটাও কি পর্দা নয় । ওর আড়ালে যে রহস্য গা ঢাকা দিয়ে রয়েছে পথে বিপথে ছোটাবার ক্ষমতা তারও আছে । 
বিপিন । থাক্‌ ভাই । তত্ত্বকথাটা এখন থাক্‌ । একটু শুনতে দাও । খুব কাছের বাড়ি থেকেই গানটা আসছে , শুনেছি অক্ষয়বাবুর বাসা ঐখানেই । 
শ্রীশ । গানের কথাটা বেশ স্পষ্ট শোনা যাচ্ছে । 
নেপথ্যে গান 
আমি&;&;&;&;ওগো , তোরা কে যাবি পারে । 
আমি&;&;&;&; তরী নিয়ে বসে আছি নদী - কিনারে । 

    
    

    
    
    

  

