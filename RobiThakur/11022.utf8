

  
    চিত্রা - প্রস্তরমূর্তি, ১
                
    
    








  
  

        

      রবীন্দ্র রচনাবলী (://.-..)
    
 -->
    
    চিত্রা - প্রস্তরমূর্তি, ১
    
    
    প্রস্তরমূর্তি

হে নির্বাক্‌ অচঞ্চল পাষাণসুন্দরী , 
দাঁড়ায়ে রয়েছ তুমি কত বর্ষ ধরি 
অনম্বরা অনাসক্তা চির-একাকিনী 
আপন সৌন্দর্যধ্যানে দিবসযামিনী 
তপস্যামগনা । সংসারের কোলাহল 
তোমারে আঘাত করে নিয়ত নিষ্ফল — 
জন্মমৃত্যু দুঃখসুখ অস্ত-অভ্যুদয় 
তরঙ্গিত চারি দিকে চরাচরময় , 
তুমি উদাসিনী । মহাকাল পদতলে 
মুগ্ধনেত্রে ঊর্ধ্বমুখে রাত্রিদিন বলে 
‘ কথা কও , কথা কও , কথা কও প্রিয়ে! 
কথা কও , মৌন বধূ , রয়েছি চাহিয়ে । ' 
তুমি চির &; বাক্যহীনা , তব মহাবাণী 
পাষাণে আবদ্ধ ওগো সুন্দরী পাষাণী । 

    
    

    
    
    

  

