

  
    কড়ি ও কোমল  আহ্বানগীত  ২
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  আহ্বানগীত  ২
    
    
    কড়ি ও কোমল 

পৃথিবী হইতে উঠেছে উচ্ছ্বাস — 
 শোনো শোনো সৈন্যগণ  
পৃথিবী ডাকিছে আপন সন্তানে  
 বাতাস ছুটেছে তাই — 
গৃহ তেয়াগিয়া ভায়ের সন্ধানে 
  চলিয়াছে কত ভাই । 
বঙ্গের কুটিরে এসেছে বারতা  
 শুনেছে কি তাহা সবে ? 
জেগেছে কি কবি শুনাতে সে কথা 
 জালদগম্ভীর রবে ? 
হৃদয় কি কারো উঠেছে উথলি ? 
 আঁখি খুলেছে কি কেহ ? 
ভেঙেছে কি কেহ সাধের পুতলি ? 
 ছেড়েছে খেলার গেহ ? 
কেন কানাকানি  কেন রে সংশয় ? 
 কেন মরো ভয়ে লাজে ? 
খুলে ফেলো দ্বার  ভেঙে ফেলো ভয়  
 চলো পৃথিবীর মাঝে । 
ধরাপ্রান্তভাগে ধুলিতে লুটায়ে  
 জড়িমাজড়িত তনু  
আপনার মাঝে আপনি গুটায়ে 
 ঘুমায় কীটের অণু । 
চারি দিকে তার আপন  উল্লাসে 
 জগৎ ধাইছে কাজে  
চারি দিকে তার অনন্ত আকাশে 
 স্বরগসংগীত বাজে  
চারি দিকে তার মানবমহিমা 
 উঠিছে গগনপানে  
খুঁজিছে মানব আপনার সীমা 
 অসীমের মাঝখানে  
সে কিছুই তার করে না বিশ্বাস  
 আপনারে জানে বড়ো — 


    
    

    
    
    

  

