

  
    যোগাযোগতৃতীয় অঙ্কদ্বিতীয় দৃশ্য ৩৯
                
    
    








  
  

        

      রবীন্দ্র রচনাবলী (:)
    
 
    
    যোগাযোগতৃতীয় অঙ্কদ্বিতীয় দৃশ্য ৩৯
    
    
    যোগাযোগ

মোতির মা । কিন্তু আমরা যে গরিব দিদি 
কুমুদিনী । আমিও কম গরিব না । আমারও বেশ চলে যাবে । আজ আমার কী মনে হচ্ছে জান ? এইযে আমার হঠাৎ বিয়ে হল  এ তো সমস্ত আমি নিজে ঘটিয়ে তুললুম । কিন্তু কী অদ্ভুত মোহে  কী ছেলেমানুষি ক'রে যাকিছুতে সেদিন আমাকে ভুলিয়েছিল তার মধ্যে সমস্তই ছিল ফাঁকি । অথচ এমন দৃঢ় বিশ্বাস  এমন বিষম জেদ  যে  সেদিন আমাকে কিছুতেই কেউ ঠেকাতে পারত না । দাদা বাধা দেন নি বটে  কিন্তু কত ভয় পেয়েছেন  কত উদ্‌বিগ্ন হয়েছেন  তা কি আমি বুঝতে পারি নি বুঝতে পেরেও নিজের ঝোঁকটাকে একটুও দমন করি নি । 
মোতির মা । আচ্ছা দিদি  তুমি যে বিয়ে করতে মনস্থির করলে  কী ভেবে ? 
কুমুদিনী । তখন মনে একটুও সন্দেহ ছিল না যে প্রজাপতি যাকেই স্বামী বলে ঠিক করে দিয়েছেন তাকেই ভালোবাসবই । ছেলেবেলা থেকে কেবল মাকে দেখেছি  পুরাণ পড়েছি  কথকতা শুনেছি  মনে হয়েছে শাস্ত্রের শ্লোকের সঙ্গে নিজের জীবনকে গেঁথে দেওয়া খুব সহজ । 
মোতির মা । দিদি  উনিশ বছরের কুমারীর জন্যে শাস্ত্র লেখা হয় নি । 
কুমুদিনী । আজ বুঝতে পেরেছি সংসারে ভালোবাসাটা উপরি পাওনা । ওটাকে বাদ দিয়েই ধর্মকে আঁকড়ে ধরে সংসারসমুদ্রে ভাসতে হয় । ধর্ম যদি সরস হয়ে ফুল না দেয়  ফল না দেয়  অন্তত শুকনো হয়ে যেন ভাসিয়ে রাখে । 
 


মধুসূদনের প্রবেশ । মোতির মার প্রস্থান 
 
মধুসূদন । বড়োবউ  তুমি যেতে পারবে না । 
কুমুদিনী । কেন ? 
মধুসূদন । আমি বলছি বলে । 
কুমুদিনী । তোমার হুকুম ? 
মধুসূদন । হাঁ  আমার হুকুম । 
কুমুদিনী । বেশ  তা হলে যাব না । তার পরে  আর কী হুকুম আছে বলো । 
মধুসূদন । না  আর কিছু নেই । শোনো  শোনো  তোমার জন্যে আংটি এনেছি । 
কুমুদিনী । আমার যে আংটির দরকার ছিল সে তুমি পরতে বারণ করেছ  আর আমার আংটির দরকার নেই । 
 
এক বাক্স আংটি খুলে 
 
মধুসূদন । একবার দেখোইনা চেয়ে । এর যেটা তোমার পছন্দ সেইটাই তুমি পরতে পার । 
কুমুদিনী । তুমি যেটা হুকুম করবে সেইটাই পরব । 
মধুসূদন । আমি তো মনে করি তিনটেই তিন আঙুলে মানাবে । 
কুমুদিনী । হুকুম করো তিনটেই পরি । 
মধূসূদন । আমি পরিয়ে দিই ? 
কুমুদিনী । দাও পরিয়ে — 
 


    
    

    
    
    

  

