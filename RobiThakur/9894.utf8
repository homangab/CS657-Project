

  
    সংযোজন ৪৫
                
    
    








  
  

        

      রবীন্দ্র রচনাবলী (:)
    
 
    
    সংযোজন ৪৫
    
    
    সংযোজন

প্রতিহিংসার যুগল তাণ্ডবনৃত্য এখনি শান্ত হোক। ক্রোধ ও বিরক্তিপ্রকাশকে বাধামুক্ত করে দেওয়া সাধারণ মানবপ্রকৃতির পক্ষে স্বাভাবিক সন্দেহ নেই কিন্তু এটা শাসক শাসয়িতা কারও পক্ষেই সুবিজ্ঞতার লক্ষণ নয়। এরকম উভয়পক্ষে ক্রোধমত্ততা নিরতিশয় ক্ষতিজনক– এর ফলে আমাদের দুঃখ ও ব্যর্থতা বেড়েই চলবে এবং এতে শাসনকর্তাদের নৈতিক পৌরুষের প্রতি আমাদের সম্পূর্ণ বিশ্বাসহানি ঘটবে লোকসমাজে এই পৌরুষের প্রতিষ্ঠা তার ঔদার্যের দ্বারাই সপ্রমাণ হয়।

নবযুগ
 আজ অনুভব করছি নূতন যুগের আরম্ভ হয়েছে। আমাদের দেশের পুরাতন ইতিহাস যদি আলোচনা করি তা হলে দেখতে পাই যে একএকটি নূতন নূতন যুগ এসেছে বৃহতের দিকে মিলনের দিকে নিয়ে যাবার জন্য সমস্ত ভেদ দূর করবার দ্বার উদ্‌ঘাটন করে দিতে। সকল সভ্যতার আরম্ভেই সেই ঐক্যবুদ্ধি। মানুষ একলা থাকতে পারে না। তার সত্যই এই যে সকলের যোগে সে বড়ো হয় সকলের সঙ্গে মিলতে পারলেই তার সার্থকতা এই হল মানুষের ধর্ম। যেখানে এই সত্যকে মানুষ স্বীকার করে সেখানেই মানুষের সভ্যতা। যে সত্য মানুষকে একত্র করে বিচ্ছিন্ন করে না তাকে যেখানে মানুষ আবিষ্কার করতে পেরেছে সেখানেই মানুষ বেঁচে গেল। ইতিহাসে যেখানে মানুষ একত্র হয়েছে অথচ মিলতে পারে নি পরস্পরকে অবিশ্বাস করেছে অবজ্ঞা করেছে পরস্পরের স্বার্থকে মেলায় নি সেখানে মানুষের সভ্যতা গড়ে উঠতে পারে নি।
 আমি যখন জাপানে গিয়েছিলেম তখন একজন জাপানি বৌদ্ধ আমাকে বলেছিলেন যে বুদ্ধদেবের উপদেশ অনুসারে তিনি বিশ্বাস করেন যে মৈত্রী কেবল একটা হৃদয়ের ভাব নয় এ একটি বিশ্বসত্য যেমন সত্য এই আকাশের আলোক এ তো কেবল কল্পনা নয় ভাব নয়। আলোক একান্ত সত্য বলেই তরুলতা জীবজন্তু প্রাণ পেয়েছে সমস্ত শ্রী সৌন্দর্য সম্ভব হয়েছে। এই আলোক যেমন সত্য তেমনি সত্য এই মৈত্রী প্রেম। আমার অন্তরেও সত্য বাহিরেও সত্য। তিনি বললেন আমি জানি এইযে গাছপালা নিয়ে আমি আছি এ কাজ মালীও করতে পারত কিন্তু সে ঐ প্রেমের সত্যটিকে স্বীকার করতে পারত না সে কেবল তার কর্তব্য করে যেত ভালোবাসার সত্য থেকে সে গাছকে বঞ্চিত করত। যে একটি সত্য আছে বিশ্বের অন্তরে ভালোবাসার দ্বারা আমি তার উদ্রেক করছি তাইতে আমার কাজ পূর্ণ হয়েছে।
 বৌদ্ধশাস্ত্রে যাকে বলে পঞ্চশীল সে শুধু ‘না’এর সমষ্টি কিন্তু সকল বিধিনিষেধের উপরে ও অন্তরে আছে ভালোবাসা সে ‘না’ নয় ‘হাঁ’। মুক্তি তার মধ্যেই। সকল জীবের প্রতি প্রেম যখন অপরিমেয় হবে প্রতিদিন সকল অবস্থায় যখন কামনা করব সকলের ভালো হোক তাকেই বুদ্ধ বলেছেন ব্রহ্মবিহার অর্থাৎ বৃহৎ সত্য যিনি তাঁকে পাওয়া। এইটিই সদর্থক কেবলমাত্র পঞ্চশীল বা দশশীল নঙর্থক। মানুষের জীবনে যেখানে প্রেমের শক্তি ত্যাগের শক্তি সচেষ্ট সেখানেই সে সার্থক নইলে সে আপন নিত্যরূপ পায় না পদে পদে ছিন্নবিচ্ছিন্ন জীর্ণ হয়ে পড়ে। যেখানে সমাজের কেন্দ্রস্থল থেকে সেই প্রেম নানা কর্মে সেবায় আপনাকে প্রকাশ করে সেখানেই মানুষের সমাজ কল্যাণে শক্তিতে সুন্দর যেখানে প্রেমের অভাব সেখানেই বিনাশ।
 ভারতবর্ষে এক সময়ে আর্য ও অনার্যের সংগ্রামে মানুষের সত্য পীড়িত হয়েছিল ভারতবর্ষ তখনও প্রতিষ্ঠালাভ করে নি। তার পরে আরএকটা যুগ এল। রামায়ণে আমরা তার আভাস পাই তখন আর্যঅনার্যের যুদ্ধের অবসান হয়ে মিলনের কাল এসেছে। শ্রীরামচন্দ্র সেই মিলনের সত্যকে প্রকাশ করেছিলেন এমন অনুমান করবার হেতু আছে। আমরা আরও দেখেছি একসময় যে আনুষ্ঠানিক ধর্ম কর্মকাণ্ড আকারে প্রধান হয়ে উঠেছিল অন্য সময়ে সে জ্ঞানের প্রাধান্য স্বীকার করে বিশ্বভৌমিকতাকে বরণ করেছে। তখন এই বাণী উঠল যে নিরর্থক কৃচ্ছ্রসাধন নয় আত্মপীড়ন নয় সত্যই তপস্যা দান তপস্যা সংযম তপস্যা। ক্রিয়াকাণ্ড স্বভাবতই 


    
    

    
    
    

  

