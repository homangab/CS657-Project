

  
    স্মরণ  ১৭
                
    
    








  
  

        

      রবীন্দ্র রচনাবলী (:)
    
 
    
    স্মরণ  ১৭
    
    
    ১৭

বজ্র যথা বর্ষণেরে আনে অগ্রসরি
				কে জানিত তব শোক সেইমত করি
				আনি দিবে অকস্মাৎ জীবনে আমার
				বাধাহীন মিলনের নিবিড় সঞ্চার
				মোর অশ্রুবিন্দুগুলি কুড়ায়ে আদরে
				গাঁথিয়া সীমন্তে পরি ব্যর্থশোক’পরে
				নীরবে হানিছ তব কৌতুকের হাসি।
				ক্রমে সবা হতে যত দূরে গেলে ভাসি
				তত মোর কাছে এলে। জানি না কী করে
				মৃত্যুমাঝে আপনারে করিয়া হরণ
				আমার জীবনে তুমি ধরেছ জীবন
				আমার নয়নে তুমি পেতেছ আলোক—
				এই কথা মনে জানি নাই মোর শোক।


    
    

    
    
    

  

