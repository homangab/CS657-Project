

  
    বীথিকা আসন্ন রাতি ১
                
    
    








  
  

        

      রবীন্দ্র রচনাবলী (:)
    
 
    
    বীথিকা আসন্ন রাতি ১
    
    
    আসন্ন রাতি


এল আহ্বান  ওরে তুই ত্বরা কর্ । 

শীতের সন্ধ্যা সাজায় বাসরঘর । 

কালপুরুষের বিপুল মহাঙ্গন 

বিছালো আলিম্পন  

অন্তরে তোর আসন্ন রাতি 

জাগায় শঙ্খরব— 

অস্তশৈলপাদমূলে তার 

প্রসারিল অনুভব । 
 

বিরহশয়ন বিছানো হেথায়  

কে যেন আসিল চোখে দেখা নাহি যায় । 

অতীত দিনের বনের স্মরণ আনে 

ম্রিয়মাণ মৃদু সৌরভটুকু প্রাণে । 

গাঁথা হয়েছিল যে মাধবীহার 

মধুপূর্ণিমারাতে 

কণ্ঠ জড়ালো পরশবিহীন 

নির্বাক বেদনাতে । 
 

মিলনদিনের প্রদীপের মালা 

পুলকিত রাতে যত হয়েছিল জ্বালা  

আজি আঁধারের অতল গহনে হারা 

স্বপ্ন রচিছে তারা । 

ফাল্গুনবনমর্মর  সনে 


মিলিত যে কানাকানি 

আজি হৃদয়ের স্পন্দনে কাঁপে 

তাহার স্তব্ধ বাণী । 
 

কী নামে ডাকিব  কোন্‌ কথা কব  

হে বধূ  ধেয়ানে আঁকিব কী ছবি তব । 

চিরজীবনের পুঞ্জিত সুখদুখ 



    
    

    
    
    

  

