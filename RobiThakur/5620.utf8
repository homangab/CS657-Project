

  
    কাহিনী  নরকবাস ৪১
                
    
    








  
  

        

      রবীন্দ্র রচনাবলী (:)
    
 
    
    কাহিনী  নরকবাস ৪১
    
    
    কাহিনী
নরকবাস


নেপথ্যে । কোথা যাও মহারাজ 
সোমক । কে ডাকে আমারে 


দেবদূত ? মেঘলোকে ঘন অন্ধকারে 
দেখিতে না পাই কিছু — হেথা ক্ষণকাল 
রাখো তব স্বর্গরথ । 

নেপথ্যে ।ওগো নরপাল  


নেমে এসো । নেমে এসো হে স্বর্গপথিক 

সোমক । কে তুমি  কোথায় আছ ? 


নেপথ্যে আমি সে ঋত্বিক্‌  
মর্তে তব ছিনু পুরোহিত । 

সোমক । ভগবন্‌  


নিখিলের অশ্রু যেন করেছে সৃজন 
বাষ্প হয়ে এই মহা অন্ধকারলোক  
সূর্যচন্দ্রতারাহীন ঘনীভূত শোক 
নিঃশব্দে রয়েছে চাপি দুঃস্বপ্নমতন 
নভস্তল — হেথা কেন তব আগমন ? 

প্রেতগণ । স্বর্গের পথের পার্শ্বে এ বিষাদলোক  


এ নরকপুরী । নিত্য নন্দনআলোক 
দূর হতে দেখা যায় — স্বর্গযাত্রিগণে 
অহোরাত্রি চলিয়াছে  রথচক্রস্বনে 
নিদ্রাতন্দ্রা দূর করি ঈর্ষাজর্জরিত 
আমাদের নেত্র হতে । নিম্নে মর্মরিত 
ধরণীর বনভূমি  সপ্ত পারাবার 
চিরদিন করে গান — কলধ্বনি তার 
হেথা হতে শুনা যায় । 

ঋত্বিক্‌ । মহারাজ  নামো 

তব দেবরথ হতে । 

প্রেতগণ । ক্ষণকাল থামো 


আমাদের মাঝখানে । ক্ষুদ্র এ প্রার্থনা 
হতভাগ্যদের । পৃথিবীর অশ্রুকণা 




    
    

    
    
    

  

