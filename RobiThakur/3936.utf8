

  
    যোগাযোগ-চতুর্থ অঙ্ক-প্রথম দৃশ্য, ৬১
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ-চতুর্থ অঙ্ক-প্রথম দৃশ্য, ৬১
    
    
    যোগাযোগ

নবীন । আমার পরিচয়টা পান নি বোধ হচ্ছে । মনে করেছেন আমি রাজবাড়ির কোন্‌ আদুরে ছেলে । যিনি আপনার ছোটো বোন , আমি তাঁর অধম সেবক , আমাকে সম্মান করে আমায় আশীর্বাদটা ফাঁকি দেবেন না । কিন্তু করেছেন কী ? আপনার অমন শরীরের কেবল ছায়াটি বাকি রেখেছেন ? 
বিপ্রদাস । শরীরটা সত্য নয় , ছায়া , মাঝে মাঝে সে খবরটা পাওয়া ভালো । ওতে শেষের পাঠ এগিয়ে থাকে । 
&; 
কুমুদিনীর প্রবেশ 
&; 
কুমুদিনী । ঠাকুরপো , চলো , কিছু খাবে । 
নবীন । খাব , কিন্তু একটা শর্ত আছে । যতক্ষণ পূরণ না হবে , ব্রাহ্মণ অতিথি অভুক্ত তোমার দ্বারে পড়ে থাকবে । 
কুমুদিনী । শর্তটা কী শুনি ? 
নবীন । আমাদের বাড়িতে থাকতেই দরবার জানিয়ে রেখেছিলুম কিন্তু সেখানে জোর পাই নি । ভক্তকে একখানি ছবি তোমায় দিতে হবে । সেদিন বলেছিলে নেই , আজ তা বলবার জো নেই , তোমার দাদার ঘরের দেয়ালে ওই তো সামনেই ঝুলছে । 
বুঝতে পারছেন , বিপ্রদাসবাবু । বউরানীর দয়া হয়েছে । দেখুন-না ওঁর চোখের দিকে চেয়ে । অযোগ্য বলেই আমার প্রতি ওঁর একটু বিশেষ করুণা । 
&; 
হেসে 
&; 
বিপ্রদাস । কুমু , আমার ওই চামড়ার বাক্সয় আরো খান-কয়েক ছবি আছে , তোর ভক্তকে বরদান করতে চাস যদি তো অভাব হবে না । 
আর-একটি কাজ কর্— ও ঘরে আমার বইগুলো একটু গুছিয়ে দে । 
&; 
[ কুমুদিনীর প্রস্থান 
&; 
কুমু তোমাকে স্নেহ করে । 
নবীন । তা করেন । বোধ করি আমি অযোগ্য বলেই ওঁর স্নেহ এত বেশি । 
বিপ্রদাস । তাঁর সম্বন্ধে তোমাকে কিছু বলতে চাই , তুমি আমাকে কোনো কথা লুকিয়ো না । 
নবীন । কোনো কথা আমার নেই যা আপনাকে বলতে আমার বাধবে । 
বিপ্রদাস । কুমু যে এখানে এসেছে , আমার মনে হচ্ছে তার মধ্যে যেন বাঁকা কিছু আছে । 
নবীন । আপনি ঠিকই বুঝেছেন । যাঁর অনাদর কল্পনা করা যায় না , সংসারে তাঁরও অনাদর ঘটে । 
বিপ্রদাস । অনাদর ঘটেছে তবে ? 
নবীন । সেই লজ্জায় এসেছি । আর তো কিছুই পারি নে , পায়ের ধুলো নিয়ে মনে মনে মাপ চাই । 
বিপ্রদাস । কুমু যদি আজই স্বামীর ঘরে ফিরে যায় তাতে ক্ষতি আছে কি ? 
নবীন । সত্যি কথা বলি , যেতে বলতে সাহস করি নে । 
বিপ্রদাস । একখানা বেনামী চিঠি পেয়েছিলুম । বেনামী বলে শ্রদ্ধা করে পড়ি নি । এই সেই চিঠি । এখন বোধ হচ্ছে সব কথা সত্যি । 


    
    

    
    
    

  

