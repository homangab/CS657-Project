

  
    শিশুপুরোনো বট ২
                
    
    








  
  

        

      রবীন্দ্র রচনাবলী (:)
    
 
    
    শিশুপুরোনো বট ২
    
    
    শিশু

 বসে যে চলে গেছে 
ছোটো ছেলেরে তাদেরই মতো 
 ভুলে কি যেতে আছে? 
তোমার মাঝে হৃদয় তারি 
 বেঁধেছিল যে নীড়। 
ডালেপালায় সাধগুলি তার 
 কত করেছে ভিড়। 
মনে কি নেই সারাটা দিন 
 বসিয়ে বাতায়নে 
ভাঙা ঘাটে নাইত কারা 
 তুলত কারা জল 
পুকুরেতে ছায়া তোমার 
 করত টলমল। 
জলের উপর রোদ পড়েছে 
 সোনামাখা মায়া 
ভেসে বেড়ায় দুটি হাঁস 
 দুটি হাঁসের ছায়া। 
ছোটো ছেলে রইত চেয়ে 
 বাসনা অগাধ— 
মনের মধ্যে খেলাত তার 
 কত খেলার সাধ। 
বায়ুর মতো খেলত যদি 
 তোমার চারি ভিতে 
ছায়ার মতো শুত যদি 
  তোমার ছায়াটিতে 
পাখির মতো উড়ে যেত 
 উড়ে আসত ফিরে 
হাঁসের মতো ভেসে যেত 
তোমার তীরে তীরে। 
 


    
    

    
    
    

  

