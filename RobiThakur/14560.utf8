

  
    কড়ি ও কোমল  সংযোজন ১৫
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  সংযোজন ১৫
    
    
    কড়ি ও কোমল
হিঁদু দামু চামু এলেন 

কাগজ হাতে করে । 

(আহা দামু আহা চামু) 
 
লিখছে দোঁহে হিঁদুশাস্ত্র 

এডিটোরিয়াল  
দামু বলছে মিথ্যে কথা 

চামু দিচ্ছে গাল । 

(হায় দামু হায় চামু) 
 
এমন হিঁদু মিলবে না রে 

 সকল হিঁদুর সেরা  
বোস বংশ আর্যবংশ 

সেই বংশের এঁরা 

(বোস দামু বোস চামু) 


 
কলির শেষে প্রজাপতি 

তুলেছিলেন হাই  
সুড়সুড়িয়ে বেড়িয়ে এলেন 

আর্য দুটি ভাই  

(আর্য দামু চামু) 
 
দন্ত দিয়ে খুঁড়ে তুলছে 

হিঁদু শাস্ত্রের মূল  
মেলাই কচুর আমদানিতে 

বাজার হুলুস্থুল । 

(দামু চামু অবতার) 
 
মনু বলেন ‘ মনু আমি ' 

বেদের হল ভেদ  
দামু চামু শাস্ত্র ছাড়ে  

রইল মনে খেদ 

    
    

    
    
    

  

