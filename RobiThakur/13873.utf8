

  
    জন্মদিনে  ১৯৩
                
    
    








  
  

        

      রবীন্দ্র রচনাবলী (:)
    
 
    
    জন্মদিনে  ১৯৩
    
    
    জন্মদিনে

প্রশস্ত সে ছাত  
সেই আলো সেই অন্ধকারে 
কর্মসমুদ্রের মাঝে নৈষ্কর্ম্যদ্বীপের পারে 
বালকের মনখানা মধ্যাহ্নে ঘুঘুর ডাক যেন । 
এ সংসারে কী  হতেছে কেন 
ভাগ্যের চক্রান্তে কোথা কী যে  
প্রশ্নহীন বিশ্বে তার জিজ্ঞাসা করে নি কভু নিজে । 
এ নিখিলে  যে জগৎ ছেলেমানুষির 
বয়স্কের দৃষ্টিকোণে সেটা ছিল কৌতুকহাসির  
বালকের জানা ছিল না তা । 
সেইখানে অবাধ আসন তার পাতা । 
সেথা তার দেবলোক  স্বকল্পিত স্বর্গের কিনারা  
বুদ্ধির ভর্ৎসনা নাই  নাই সেথা প্রশ্নের পাহারা  
যুক্তির সংকেত নাই পথে  
ইচ্ছা সঞ্চরণ করে বল্গামুক্ত রথে । 

    
    

    
    
    

  

