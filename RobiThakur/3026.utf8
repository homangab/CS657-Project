

  
    ভগ্নহৃদয় -একত্রিংশ সর্গ, ১২৯
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় -একত্রিংশ সর্গ, ১২৯
    
    
    ভগ্নহৃদয় 
পদতলে ফুল তুলে দিত সবে আনি—
গরবে উন্মত্তহিয়া   আপনারে বিসরিয়া
ভাবিতাম আমি বুঝি হৃদয়ের রানী
চারি দিকে আমার হৃদয়-রাজধানী!
দিবস সায়াহ্ন হল, বসন্ত ফুরায়,
খেলাবার দিন যবে অবসান-প্রায়,
মাথায় পড়িল বাজ— সহসা দেখিনু আজ
আমি কেহ নই, শুধু খেলাবার রানী—
বালুকার ’পরে গড়া খেলা-রাজধানী!
নিতান্ত ভিখারী আজি&;&;&;&;   দীনহীন বেশে সাজি
দুয়ারে দুয়ারে ভ্রমি আশ্রয়ের তরে,
সবাই ফিরায় মুখ উপেক্ষার ভরে।
খেলা যবে ফুরাইল &;&;&;&;   কে কোথায় চলে গেল—
তাই বড়ো সাধ যায় ভালোবাসিবারে।
সখি, তোরা বল্ দেখি ভালোবাসি কারে?

একত্রিংশ সর্গ
অনিল ও কবি
অনিল।&;&;&;&;      একবার এসো তুমি, চল গো হোথায়—
দেখে যাও কী হৃদয় দ’লেছ দু-পায়!
যখন কোরক সবে, খোলে নাই আঁখি,
তখন হৃদয়ে তার বসিয়া একাকী
দিনরাত— দিনরাত বিষদন্ত বিঁধি
আহা সেই সুকুমার কিশলয়হৃদি
বিন্দু বিন্দু রক্ত তার করেছ শোষণ!
কথাটি সে বলে নাই—&;&;&;&;   মুখটি সে তুলে নাই,
হৃদয়ঘাতীরে হৃদে দিয়েছে আসন!
আজ সে যৌবনে যবে খুলিল নয়ন—
দেখিল হৃদয়ে তার নাই রক্তলেশ,
যৌবনের পরিমল হয়েছে নিঃশেষ!
কথাটি সে বলিল না—&;&;&;&;  মুখটি সে তুলিল না,

    
    

    
    
    

  

