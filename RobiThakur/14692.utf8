

  
    শেষ সপ্তক  সংযোজন১১
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক  সংযোজন১১
    
    
    শেষ সপ্তক


‘ দেরি করলি কেন ? ' 

চুপ করে সব শুনি  

ঘট ভরতে হয় না দেরি সবাই জানে  

উপচে  পড়া জলের কথা 

বুঝবে না তো কেউ । 
 



সাতাশ  সংখ্যক কবিতা তুলনীয় । 



প্রশ্ন


দেহের মধ্যে বন্দী প্রাণের ব্যাকুল চঞ্চলতা 

দেহের দেহলীতে জাগায় দেহের অতীত কথা । 

খাঁচার পাখি যে বাণী কয় 

সে তো কেবল খাঁচারই নয়  

তারি মধ্যে করুণ ভাষায় সুদূর অগোচর 

বিস্মরণের ছায়ায় আনে অরণ্যমর্মর । 
 

চোখের দেখা নয় তো কেবল দেখারি জালবোনা  

কোন্‌ অলক্ষ্যে ছাড়িয়ে সে যায় সকল দেখাশোনা । 

শীতের রৌদ্রে মাঠের শেষে 

দেশ  হারানো কোন্‌ সে দেশে 

বসুন্ধরা তাকিয়ে থাকে নিমেষ  হারা চোখে 

দিগ‌্‌বলয়ের ইঙ্গিত  লীন উধাও কল্পলোকে । 
 

ভালোমন্দে বিকীর্ণ এই দীর্ঘ পথের বুকে 

রাত্র  দিনের যাত্রা চলে কত দুঃখে সুখে । 

পথের লক্ষ্য পথ  চলাতেই 

শেষ হবে কি ? আর কিছু নেই ? 

দিগন্তে যার স্বর্ণ লিখন  সংগীতের আহ্বান  

নিরর্থকের গহ্বরে তার হঠাৎ অবসান ? 
 

নানা ঋতুর ডাক পড়ে যেই মাটির গহন তলে 


    
    

    
    
    

  

