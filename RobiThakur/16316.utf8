

  
    শৈশবসঙ্গীত - অতীত ও ভবিষ্যৎ -২
                
    
    








  
  

        

      রবীন্দ্র রচনাবলী (://.-..)
    
 -->
    
    শৈশবসঙ্গীত - অতীত ও ভবিষ্যৎ -২
    
    
    শৈশবসঙ্গীত 

&;&;&; বাজাও সেদিনকার গান,
আঁধার মরমমাঝে জেগে ওঠে প্রতিধ্বনি,
&;&;&; কেঁদে ওঠে আকুল পরাণ!
হা দেবি, তেমনি যদি থাকিতাম চিরকাল!
&;&;&; না ফুরাত সেই ছেলেবেলা,
হৃদয় তেমনি ভাবে করিত গো থল থল,
&;&;&; মরমেতে তরঙ্গের খেলা!
ঘুমভাঙ্গা আঁখি মেলি যখন প্রফুল্ল উষা
&;&;&; ফেলে ধীরে সুরভিনিশ্বাস,
ঢেউগুলি জেগে ওঠে পুলিনের কানে কানে
&;&;&; কহে তার মরমের আশ।
তেমনি উঠিত হৃদে প্রশান্ত সুখের ঊর্ম্মি
&;&;&; অতি-মৃদু অতি-সুশীতল—
বহিত সুখের শ্বাস, নাহিয়া শিশিরজলে
&;&;&; ফেলে যথা কুসুমসকল।
অথবা যেমন যবে প্রশান্ত সায়াহ্নকালে
&;&;&; ডুবে সূর্য সমুদ্রের কোলে,
বিষণ্ণ কিরণ তার শ্রান্ত বালকের মত
&;&;&; প’ড়ে থাকে সুনীল সলিলে।
নিস্তব্ধ সকল দিক, একটি ডাকে না পাখী,
&;&;&; একটুও বহে না বাতাস,
তেমনি কেমন এক গম্ভীর বিষণ্ন সুখ
&;&;&; হৃদয়ে তুলিত দীর্ঘশ্বাস।
এইরূপ কত কি যে হৃদয়ের ঢেউ-খেলা
&;&;&; দেখিতাম বসিয়া বসিয়া,
মরমের ঘুমঘোরে কত দেখিতাম স্বপ্ন
&;&;&; যেত দিন হাসিয়া-খুসিয়া।
বনের পাখীর মত অনন্ত আকাশতলে
&;&;&; গাহিতাম অরণ্যের গান—
আর কেহ শুনিত না, প্রতিধ্বনি জগিত না,
&;&;&; শূন্যে মিলাইয়া যেত তান।




    
    

    
    
    

  

