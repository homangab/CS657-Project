

  
    পরিশিষ্ঠ৬
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ঠ৬
    
    
    পরিশিষ্ঠ


মুলে বিকালাঙ আর কি দিব নিছনি।

এখানে নিছনি বলিতে কী বুঝাইতেছে ঠিক করিয়া বলা শক্ত। এরূপ স্থলে নিছনি শব্দের সংস্কৃত মূলটি বাহির করিতে পারিলে অর্থ নির্ণয়ের সাহায্য হইতে পারে।
গোবিন্দদাসের এক স্থলে আছে : 

দোঁহে দোঁহে তনু নিরছাই।

এ স্থলে ‘নিছিয়া’ এবং ‘নিরছাই’ এক ধাতুমূলক বলিয়া সহজেই বোধ হয়।
অন্যত্র আছে :
বরু হাম জীবন 	তোহে নিরমঞ্ছব
তব হুঁ না সোঁপব অঙ্গ।

ইহার অর্থ বরং আমার জীবন তোমার নিকট পরিত্যাগ করিব তথাপি অঙ্গ সমর্পণ করিব না।
আরএক স্থলে দেখা যায় : 

কুণ্ডল পিচ্ছে চরণ নিরমঞ্ছল
অব কিয়ে সাধসি মান।

অর্থাৎ তোমার চরণে মাথা লুটাইয়া কানের কুণ্ডল ও চূড়ার ময়ূরপুচ্ছ দিয়া তোমার পা মুছাইয়া দিয়াছে তথাপি তোমার মান গেল না?
এই নির্মঞ্ছন শব্দই যে নিছনি শব্দের মূল রূপ তাহাতে আর সন্দেহ নাই।
অভিধানে নির্মঞ্ছন শব্দের অর্থ দেখা যায়–’নীরাজনা আরুতি সেবা মোছা।’ নীরাজনা অর্থ “আরাত্রিক দীপমালা সজলপদ্ম ধৌতবস্ত্র বিলবপত্রাদি সাষ্টাঙ্গপ্রণাম–এই পঞ্চ দ্বারা আরাধনা আরুতি।” উহার আরএক অর্থ ‘শান্তিকর্ম বিশেষ।’
অতএব যেখানে ‘নিছনি লইয়া মরি’ বলা হয় সেখানে বুঝায় তোমার সমস্ত অমঙ্গল লইয়া মরি–এখানে ‘শান্তিকর্ম’ অর্থের প্রয়োগ। 

দোঁহে দোঁহে তনু নিরছাই

এ স্থলে নিরছাই অর্থে মোছা। 

নিরমল কুলশীল বিদিত ভুবন
নিছনি করিনু তোমার ছুইয়া চরণ।

এখানে নিছনি অর্থে স্পষ্টই আরাধনার অর্ঘ্যোপহার বুঝাইতেছে। 

পরাণ নিছিয়া দিই পিরীতে তোমার

অর্থাৎ তোমার প্রেমে প্রাণকে উপহার স্বরূপে অর্পণ করি। 

তোমার পিরীতে হাম হইনু বিকিনী
মুলে বিকালাঙ আর কি দিব নিছনি।

ইহার অর্থ বোধ করি নিম্নলিখিত মতো হইবে
তোমার প্রেমে যখন আমি সমুলে বিক্রীত হইয়াছি তখন বিশেষ করিয়া আরাধনাযোগ্য উপহার আর কী দিব।
বর্তমানপ্রচলিত ভাষায় এই নিছনি শব্দের ব্যবহার আছে কি না জানিতে উৎসুক আছি যদি কোনো পাঠক অনুগ্রহ করিয়া


    
    

    
    
    

  

