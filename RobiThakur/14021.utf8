

  
    কবিতা  -  প্রলাপ ১,১
                
    
    








  
  

        

      রবীন্দ্র রচনাবলী (://.-..)
    
 -->
    
    কবিতা  -  প্রলাপ ১,১
    
    
    প্রলাপ ১
১

গিরির উরসে নবীন নিঝর , 
ছুটে ছুটে অই হতেছে সারা । 
তলে তলে তলে নেচে নেচে চলে , 
পাগল তটিনী পাগলপারা । 


২


হৃদি প্রাণ খুলে ফুলে ফুলে ফুলে , 
মলয় কত কী করিছে গান । 
হেতা হোতা ছুটি ফুল-বাস লুটি , 
হেসে হেসে হেসে আকুল প্রাণ । 


৩

কামিনী পাপড়ি ছিঁড়ি ছিঁড়ি ছিঁড়ি , 
উড়িয়ে উড়িয়ে ছিঁড়িয়ে ফেলে । 
চুপি চুপি গিয়ে ঠেলে ঠেলে দিয়ে , 
জাগায়ে তুলিছে তটিনীজলে । 


৪

ফিরে ফিরে ফিরে ধীরে ধীরে ধীরে , 
হরষে মাতিয়া , খুলিয়া বুক । 
নলিনীর কোলে পড়ে ঢ ' লে ঢ ' লে , 
নলিনী সলিলে লুকায় মুখ । 


৫

হাসিয়া হাসিয়া কুসুমে আসিয়া , 
ঠেলিয়া উড়ায় মধুপ দলে । 


    
    

    
    
    

  

