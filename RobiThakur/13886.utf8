

  
    জন্মদিনে - ২৫
                
    
    








  
  

        

      রবীন্দ্র রচনাবলী (://.-..)
    
 -->
    
    জন্মদিনে - ২৫
    
    
    ২৫

জটিল সংসার , 
মোচন করিতে গ্রন্থি জড়াইয়া পড়ি বারংবার । 
গম্য নহে সোজা , 
দুর্গম &; পথের যাত্রা স্কন্ধে বহি দুশ্চিন্তার বোঝা । 
পথে &; পথে যথাতথা 
শত শত কৃত্রিম বক্রতা । 
অণুক্ষণ 
হতাশ্বাস হয়ে শেষে হার মানে মন । 
জীবনের ভাঙা ছন্দে ভ্রষ্ট হয় মিল , 
বাঁচিবার উৎসাহ ধূলিতলে লুটায়ে শিথিল । 
&; 
ওগো আশাহারা , 
শুষ্কতার ‘ পরে আনো নিখিলের রসবন্যাধারা । 
বিরাট আকাশে , 
বনে বনে , ধরণীর ঘাসে ঘাসে 
সুগভীর অবকাশ পূর্ণ হয়ে আছে 
গাছে গাছে , 
অন্তহীন শান্তি-উৎসস্রোতে । 
অন্তঃশীল যে রহস্য আঁধারে আলোতে 
তারে সদ্য করুক আহ্বান 
আদিম প্রাণের যঞ্চে মর্মের সহজ সামগান । 
আত্মার মহিমা যাহা &; তুচ্ছতায় দিয়েছে &; জর্জরি

ম্লান অবসাদে , তারে দাও দূর করি , 
লুপ্ত হয়ে যাক শূন্যতলে 
দ্যুলোকের ভূলোকের সন্মিলিত মন্ত্রণার বলে । 


    
    

    
    
    

  

