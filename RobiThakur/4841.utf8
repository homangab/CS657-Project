

  
    কালের যাত্রা কবির দীক্ষা ৩০
                
    
    








  
  

        

      রবীন্দ্র রচনাবলী (:)
    
 
    
    কালের যাত্রা কবির দীক্ষা ৩০
    
    
    কালের যাত্রা


যদি পরামর্শ দেন সবই ফুঁকে দিতে 
তবে কী করবে ত্যাগ । 
উপুড় করবে শূন্য ঘড়াটাকে ? 
 
তুমি কাকে বলো ত্যাগ  কবি 
 
ত্যাগের রূপ দেখো ওই ঝর্নায়  
নিয়ত গ্রহণ করে তাই নিয়তই করে দান । 
নিজেকে যে শুকিয়েছে যদি সেই হল ত্যাগী  
তবে সবআগে শিব ত্যাগ করুন অন্নপূর্ণাকে । 
 
কিন্তু সন্ন্যাসী শিব ভিক্ষুক  সেটা তো মানো । 
মহত্ত্ব দিলেন তিনি জগতের দরিদ্রকে । 
 
দারিদ্র্যে তাঁরই মহত্ত্ব মহৎ যিনি ঐশ্বর্যে । 
মহাদেব ভিক্ষা নেন পাবেন বলে নয় — 
আমাদের দানকে করতে চান সার্থক । 
ভরব কেমন করে তাঁর অসীম ভিক্ষার ঝুলি । 
 
তিনি না চাইলে খুজেই পেতেম না দেবার ধন । 
 
বুঝলেম না কথাটা । 
 
কিছু তিনি চান নি কুকুরবেড়ালের কাছে । 
‘ অন্ন চাই ' বলে ডাক দিলেন মানুষের দ্বারে । 
বেরল মানুষ লাঙল কাঁধে — 
যে মাটি ফাঁকা ছিল  প্রকাশ পেল তাতে অন্ন । 
 
বললেন ‘ চাই কাপড় ' । 
হাত পেতেই রইলেন — 
বেরল ফলের থেকে তুলো  
তুলোর থেকে সুতো  



    
    

    
    
    

  

