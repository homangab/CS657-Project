

  
    কবিতা   আকুল আহ্বান৩
                
    
    








  
  

        

      রবীন্দ্র রচনাবলী (:)
    
 
    
    কবিতা   আকুল আহ্বান৩
    
    
    কবিতা 

ফুলের দিনে সে যে চলে গেল  

ফুল ফোটা সে দেখে গেল না । 
ফুলে ফুলে ভরে গেল বন  

একটি সে তো পরতে পেল না । 
ফুল ফোটে  ফুল ঝরে যায় — 

ফুল নিয়ে আর সবাই পরে । 
ফিরে এসে সে যদি দাঁড়ায়  

একটিও রবে না তার তরে 
তার তরে মা কেবল আছে  

আছে শুধু জননীর স্নেহ  
আছে শুধু মা ' র অশ্রুজল — 

কিছু নাই  নাই আর কেহ । 
খেলত যারা তারা খেলতে গেছে  

হাসত যারা তারা আজও হাসে  
তার তরে কেহ ব ' সে নেই  

মা শুধু রয়েছে তারি আশে 
 
 
হায় বিধি  এ কি ব্যর্থ হবে 

ব্যর্থ হবে মা ' র ভালোবাসা 
কত জনের কত আশা পুরে  

ব্যর্থ হবে মার প্রাণের আশা 



    
    

    
    
    

  

