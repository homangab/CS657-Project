

  
    সোনার তরী  বসুন্ধরা৪
                
    
    








  
  

        

      রবীন্দ্র রচনাবলী (:)
    
 
    
    সোনার তরী  বসুন্ধরা৪
    
    
    সোনার তরী

নব নব জাতি। ইচ্ছা করে মনে মনে
স্বজাতি হইয়া থাকি সর্বলোকসনে
দেশে দেশান্তরে উষ্ট্রদুগ্ধ করি পান
মরুতে মানুষ হই আরবসন্তান
দুর্দম স্বাধীন তিব্বতের গিরিতটে
নির্লিপ্ত প্রস্তরপুরীমাঝে বৌদ্ধমঠে
করি বিচরণ। দ্রাক্ষাপায়ী পারসিক
গোলাপকাননবাসী তাতার নির্ভীক
অশ্বারূঢ় শিষ্টাচারী সতেজ জাপান
প্রবীণ প্রাচীন চীন নিশিদিনমান
 কর্মঅনুরত— সকলের ঘরে ঘরে
জন্মলাভ করে লই হেন ইচ্ছা করে।
অরুগ্ন বলিষ্ঠ হিংস্র নগ্ন বর্বরতা—
নাহি কোনো ধর্মাধর্ম নাহি কোনো প্রথা
নাহি কোনো বাধাবন্ধ নাই চিন্তাজ্বর
নাহি কিছু দ্বিধাদ্বন্দ্ব নাই ঘর পর
উন্মুক্ত জীবনস্রোত বহে দিনরাত
সম্মুখে আঘাত করি সহিয়া আঘাত
অকাতরে পরিতাপজর্জর পরানে
বৃথা ক্ষোভে নাহি চায় অতীতের পানে
ভবিষ্যৎ নাহি হেরে মিথ্যা দুরাশায়—
বর্তমানতরঙ্গের চূড়ায় চূড়ায়
নৃত্য করে চলে যায় আবেগে উল্লাসি—
উচ্ছৃঙ্খল সেজীবন সেও ভালোবাসি
কত বার ইচ্ছা করে সেই প্রাণঝড়ে
ছুটিয়া চলিয়া যাই পূর্ণপালভরে
লঘু তরীসম।

 হিংস্র ব্যাঘ্র অটবীর
আপন প্রচণ্ড বলে প্রকাণ্ড শরীর
বহিতেছে অবহেলে দেহ দীপ্তোজ্জ্বল
অরণ্যমেঘের তলে প্রচ্ছন্নঅনল


    
    

    
    
    

  

