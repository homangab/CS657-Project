

  
    শৈশবসঙ্গীত -  লীলা -৬
                
    
    








  
  

        

      রবীন্দ্র রচনাবলী (://.-..)
    
 -->
    
    শৈশবসঙ্গীত -  লীলা -৬
    
    
    শৈশবসঙ্গীত 

&;&;&; নিশা হ’ল সুগভীর।
বিজয়ের সেনা পলাইল রণে—
&;&;&; জয়ী হ’ল রণধীর।
কারাগারমাঝে পশি রণধীর
&;&;&; কহিল অধীর স্বরে,
“লীলা!— রণধীর এসেছে তোমার
&;&;&; এস এ বুকের ‘পরে!”
ভূমিতল হ’তে চাহি দেখে লীলা
&;&;&; সহসা চমকি উঠি,
হরষ-আলোকে জ্বলিতে লাগিল
&;&;&; লীলার নয়ন দুটি।
“এস, নাথ, এস অভাগীর পাশে
&;&;&; বস একবার হেথা!
জনমের মত দেখি ও মুখানি
&;&;&; শুনি ও মধুর কথা!
ডাক’, নাথ, সেই আদরের নামে
&;&;&; ডাক’মোরে স্নেহভরে—
এ অবশ মাথা তুলে লও, সখা,
&;&;&; তোমার বুকের ‘পরে!”
লীলার হৃদয়ে ছুরিকা বিঁধানো,
&;&;&; বহিছে শোণিতধারা—
রহে রণধীর পলকবিহীন
&;&;&; যেন পাগলের পারা।
রণধীর বুকে মুখ লুকাইয়া
&;&;&; গলে বাঁধি বাহুপাশ,
কাঁদিয়া কাঁদিয়া কহিল বালিকা,
&;&;&; “পূরিল না কোন আশ!
মরিবার সাধ ছিল না আমার,
&;&;&; কত ছিল সুখ-আশা!
পারিনু না , সখা, করিবারে ভোগ
&;&;&; তোমার ও ভালবাসা!



    
    

    
    
    

  

