

  
    পুনশ্চশাপমোচন  ৬
                
    
    








  
  

        

      রবীন্দ্র রচনাবলী (:)
    
 
    
    পুনশ্চশাপমোচন  ৬
    
    
    পুনশ্চ
 রাজমহিষী উঠে দাঁড়িয়ে বললে ‘ আজ আমি যাব । 
  আমার
চোখকে আমি আর ভয় করি নে । ' 
পথের শুকনো পাতা পায়ে পায়ে বাজিয়ে দিয়ে 

সে গেল পুরাতন অশথ গাছের তলায় । 
 বীণা
থামল । 
 মহিষী থমকে দাঁড়ালো । 
 রাজা বললে  ‘ ভয় কোরো না প্রিয়ে  ভয় কোরো না । ' 
তার গলার স্বর জলে  ভরা মেঘের দূর গুরু  গুরু ধ্বনির মতো । 
 ‘ আমার কিছু ভয় নেই  তোমারই জয় হল । ' 
 এই বলে মহিষী আঁচলের আড়াল
থেকে প্রদীপ বের করলে  
 ধীরে
ধীরে তুললে রাজার মুখের কাছে । 
 কণ্ঠ দিয়ে কথা বেরোতে চায় না  পলক পড়ে না চোখে । 
 বলে উঠল ‘ প্রভু আমার  প্রিয় আমার  

 এ কী
সুন্দর রূপ তোমার । ' 
    
    

    
    
    

  

