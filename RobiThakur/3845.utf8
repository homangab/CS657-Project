

  
    যোগাযোগ দ্বিতীয় অঙ্ক দ্বিতীয়  দৃশ্য ১৭
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্ক দ্বিতীয়  দৃশ্য ১৭
    
    
    যোগাযোগ
একটু চুপ ক'রে 

একটা পান নেও  দোক্তা খাওয়া অভ্যেস আছে ? 
কুমুদিনী । না । 
 
মুখে একটিপ দোক্তা নিয়ে শ্যামার প্রস্থান 
 
ছি ছি  কী বললেন উনি স্বামীর বয়স বেশি বলে তাঁকে ভালোবাসি নে  এ কথা কখনোই সত্য নয় — লজ্জা  লজ্জা  এ যে ইতর মেয়েদের মতো কথা । ছোটোবউ  আমাকে একবার তোমাদের পুজোর ঘরে নিয়ে চলো । 
মোতির মা । আর তো দেরি নেই  সময় হয়ে এল । 
কুমুদিনী । সেখানে একবার যদি না যেতে পারি হাঁপিয়ে মরে যাব । 
মোতির মা । আচ্ছা চলো  দেরি কোরো না । 
কুমুদিনী । আমি ঠাকুরের পায়ে কেবল একটি ফুল দিয়ে আসব  আর কিছুই না । 
[ উভয়ের প্রস্থান 
মধুসূদন ধীরে ধীরে এসে পুঁতির থলি দেরাজ থেকে 
বের করে নিয়ে পকেটে ভরল 
 
শ্যামাসুন্দরীর প্রবেশ 
শ্যামাসুন্দরী । অসময়ে ঠাকুরপো যে এখানে ? শূন্য খাঁচার দিকে বেড়ালের মতো তাকিয়ে আছ । লোকে বলবে কী ? বাড়াবাড়ি ভালো নয় । 
মধুসূদন । চুপ করো  তোমার রসিকতা ভালো লাগছে না । 
শ্যামাসুন্দরী । আমার মুখে ভালো লাগছে না  রস জোগাবার লোক এসেছে যে । 
মধুসূদন । আজকাল তোমার আস্পর্ধা কেবল বেড়ে যাচ্ছে  আগে এমন ছিল না । 
শ্যামাসুন্দরী । আদর কমলেই আস্পর্ধা বাড়ে — কী আর রইল বাকি যে ভয় করব ? 
মধুসূদন । বাকি রয়েছে এখানে তোমার আশ্রয় । 
শ্যামাসুন্দরী । এক বউকে এনেছ বলে বাড়ির আরএক বউকে রাখবার জায়গা যদি না থাকে তা হলে গলায় দড়ি দিয়ে মরবারও তো গাছতলাটা মিলবে । 
মধুসূদন । একটা কথা বলে রাখি  বড়োবউয়ের সঙ্গে যদি মিলে মিশে না থাকতে পার তা হলে রজবপুরের বাসায় তোমাকে পাঠিয়ে দেব । 
শ্যামাসুন্দরী । বড়োবউয়ের সঙ্গে আমার মেলামেশার কথা ভেবো না  নিজের কথাটা ভেবে দেখো । তুমি আমি এক দরের লোক  মিলতে পেরেছি খুব সহজে  এত সহজে যে লোকে কানাকানি করেছে । তামায় পিতলে গলিয়ে এক করা যায়  কিন্তু তামায় হীরেয় গলিয়ে মেলানো যায় না । 


    
    

    
    
    

  

