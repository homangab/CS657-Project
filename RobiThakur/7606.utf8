

  
    বিশ্বভারতী  ৭ ১
                
    
    








  
  

        

      রবীন্দ্র রচনাবলী (:)
    
 
    
    বিশ্বভারতী  ৭ ১
    
    
    বিশ্বভারতী ৭

প্রত্যেক মুহূর্তেই আমাদের মধ্যে একটি প্রেরণা আছে নিজেকে বিকশিত করবার। বিকাশই হচ্ছে বিশ্বজগতের গোড়াকার কথা। সৃষ্টির যে লীলা তার এক দিকে আবরণ আরএক দিকে প্রকাশ। প্রকাশের যে আনন্দ দেশকালের মধ্যে দিয়ে সে আপন আবরণ মোচনের দ্বারা আপনাকে উপলব্ধি করছে। উপনিষদ বলছেন—‘হিরণ্ময়েণ পাত্রেণ সত্যস্যাপিহিতং মুখম্‌ ’ হিরণ্ময় পাত্রের দ্বারা সত্যের মুখ আবৃত হয়ে আছে। কিন্তু একান্তই যদি আবৃত হয়ে থাকত তা হলে পাত্রকেই জানতুম সত্যকে জানতুম না। সত্য যে প্রচ্ছন্ন হয়ে আছে এ কথা বলবারও জোর থাকত না। কিন্তু যেহেতু সৃষ্টির প্রক্রিয়াই হচ্ছে সত্যের প্রকাশের প্রক্রিয়া সেইজন্যে উপনিষদের ঋষি মানুষের আকাঙ্ক্ষাকেই এমন করে বলতে পেরেছেন ‘হে সূর্য তোমার আলোকের আবরণ খোলো আমি সত্যকে দেখি।’ 
মানুষ যে এমন কথা বলতে পেরেছে তার কারণ এই মানুষ নিজের মধ্যেই দেখছে যে প্রত্যক্ষ যে অবস্থার মধ্যে সে বিরাজমান সেইটেই তার চরম নয়। তার লোভ আছে এবং লোভ চরিতার্থ করবার প্রবল বাসনা আছে কিন্তু তার অন্তরাত্মা বলছে লোভের আবরণ থেকে মনুষ্যত্বকে মুক্তি দিতে চাই। অর্থাৎ যে পদার্থটা তার মধ্যে অতিরিক্তমাত্রায় প্রবল হয়ে আছে সেটাকে সে আপন মনুষ্যত্বের প্রকাশ বলে স্বীকার করে না বাধা বলেই স্বীকার করে। যা আছে তাই সত্য যা প্রতীয়মান তাই প্রতীতির যোগ্য মানুষ এ কথা বলে নি। পশুবৎ বর্বর মানুষের মধ্যে বাহ্যশক্তি যতই প্রবল থাক্‌ তার সত্য যে ক্ষীণ অর্থাৎ তার প্রকাশ যে বাধাগ্রস্ত এ কথা মানুষ প্রথম থেকেই কোনোরকম করে উপলব্ধি করেছিল বলেই সে যাকে সভ্যতা বলে সে পদার্থটা তার কাছে নিরর্থক হয় নি। 
সভ্যতাশব্দটার আসল মানে হচ্ছে সভার মধ্যে আপনাকে পাওয়া সকলের মধ্যে নিজেকে উপলব্ধি করা সভাশব্দের ধাতুগত অর্থ এই যে যেখানে আভা যেখানে আলোক আছে। অর্থাৎ মানুষের প্রকাশের আলো একলা নিজের মধ্যে নয় সকলের সঙ্গে মিলনে। যেখানে এই মিলনতত্ত্বের যতটুকু খর্বতা সেইখানেই মানুষের সত্য সেই পরিমাণেই আচ্ছন্ন। এই জন্যেই মানুষ কেবলই আপনাকে আপনি বলছে—‘অপাবৃণু’ খুলে ফেলো তোমার একলাআপনের ঢাকা খুলে ফেলো তোমার সকলআপনের সত্যে প্রকাশিত হও সেইখানেই তোমার দীপ্তি সেইখানেই তোমার মুক্তি। 
বীজ যখন অঙ্কুররূপে প্রকাশিত হয় তখন ত্যাগের দ্বারা হয়। সে ত্যাগ নিজেকেই ত্যাগ। সে আপনাকে বিদীর্ণ করে তবে আপনার সত্যকে মুক্তি দিতে পারে। তেমনি যে আপন সকলের তাকে পাবার জন্যে মানুষেরও ত্যাগ করতে হয় যে আপন তার একলার তাকে। এইজন্যে ঈশোপনিষদ বলেছেন যে মানুষ আপনাকে সকলের মধ্যে ও সকলকে আপনার মধ্যে পায় ‘ন ততো বিজুগুপ্সতে’—সে আর গোপন থাকে না। অসত্যে গোপন করে সত্যে প্রকাশ করে। তাই আমাদের প্রার্থনা ‘অসতো মা সদ্‌গময়’—অসত্য থেকে আমাকে সত্যে নিয়ে যাও ‘আবিরাবীর্ম এধি’—হে প্রকাশস্বরূপ আমার মধ্যে তোমার আবির্ভাব হোক। 
তা হলে দেখা যাচ্ছে প্রকাশ হচ্ছে আপনাকে দান। আপনাকে দিতে গিয়ে তবে আপনাকে প্রকাশ করি আপনাকে জানতে পাই। আপনাকে দেওয়া এবং আপনাকে জানা একসঙ্গেই ঘটে। নির্বাপিত প্রদীপ আপনাকে দেয় না তাই আপনাকে পায় না। যে মানুষ নিজেকে সঞ্চয় করে সকলের চেয়ে বড়ো হয় সেই প্রচ্ছন্ন সেই অবরুদ্ধ যে মানুষ নিজেকে দান করে সকলের সঙ্গে এক হতে চায় সেই প্রকাশিত সেই মুক্ত। 
সওগাদ তার উপরে নানা রঙের চিত্রকরা রুমাল ঢাকা। যতক্ষণ রুমাল আছে ততক্ষণ দেওয়া হয় নি ততক্ষণ সমস্ত 

    
    

    
    
    

  

