

  
    রূপান্তর বেদ : সংহিতা ও উপনিষৎ ১২
                
    
    








  
  

        

      রবীন্দ্র রচনাবলী (:)
    
 
    
    রূপান্তর বেদ : সংহিতা ও উপনিষৎ ১২
    
    
    রূপান্তর

অভয়ং নক্তমভয়ং দিবা নঃ 
সর্বা আশা মম মিত্রং ভবন্তু ॥ 

— অথর্ববেদ  ১৯  ১৫  ৫  ৬ 
 
অন্তরীক্ষ আমাদের হউক অভয়  
দ্যুলোক ভূলোক উভে হউক অভয় । 
পশ্চাৎ অভয় হোক সম্মুখ অভয়  
ঊর্ধ্ব নিম্ন আমাদের হউক অভয় । 
বান্ধব অভয় হোক শত্রুও অভয়  
জ্ঞাত যা অভয় হোক অজ্ঞাত অভয় । 
রজনী অভয় হোক দিবস অভয়  
সর্বদিক আমাদের মিত্র যেন হয় । 
 

১২ 
 
শৃন্বন্তু বিশ্বে অমৃতস্য পুত্রা 
আ যে ধামানি দিব্যানি তস্থূ ॥ 

— শ্বেতাশ্বতর উপনিষৎ  ২  ৫ 
 
বেদাহমেতং পুরুষং মহান্তম্‌ 
আদিত্যবর্ণং তমসঃ পরস্তাৎ । 
তমেব বিদিত্বাতিমৃত্যুমেতি 
নান্যঃ পনথা বিদ্যতে অয়নায় ॥ 

— শ্বেতাশ্বতর উপনিষৎ  ৩  ৮ 
 

 শোনো বিশ্বজন  
শোনো অমৃতের পুত্র যত দেবগণ 
দিব্যধামবাসী  আমি জেনেছি তাঁহারে 
মহান্ত পুরুষ যিনি আঁধারের পারে 
জ্যোতির্ময় । তাঁরে জেনে তাঁর পানে চাহি 
মৃত্যুরে লঙ্ঘিতে পারো  অন্য পথ নাহি । 
 



    
    

    
    
    

  

