

  
    বাঙালি কবি নয় কেন?- ১৩
                
    
    








  
  

        

      রবীন্দ্র রচনাবলী (://.-..)
    
 -->
    
    বাঙালি কবি নয় কেন?- ১৩
    
    
    বাঙালি কবি নয় কেন?

      
     ? 
     
     
   ? 
  ’    
    ?”

এমন জ্যোৎস্নাশরীরী প্রতিমাকে কি বাঙালিরা প্রাণের সহিত ভালোবাসিতে পারেন? না। কেননা, শুনিয়াছি নাকি যে, বাঙালি কবিকে যখন জিজ্ঞাসা করা হয় “কেন ভালোবাস” তখন তিনি উত্তর দেন-
	“দেখিয়াছ তুমি সেই মার্জিত কুন্তল 
	সুকুন্তল কিরীটিনী, প্রেমের প্রতিমাখানি, 
	আচরণ বিলম্বিত দীর্ঘ কেশরাশি 
	দেখিয়াছ কহো তবে, কেন ভালোবাসি?” 
 “আচরণ বিলম্বিত দীর্ঘ কেশরাশি” দেখিলে, “কেশের আঁধারে সেইরূপ কহিনুর” দেখিলে তবে যাঁহাদের প্রেমের উদ্রেক হয়, তাঁহারা অমন একটি ভাবটিকে কিরূপে ভালোবাসিবেন? আর এদিকে চাহিয়া দেখো-
 “একদিন দেব তরুণ তপন, 
হেরিলেন সুরনদীর জলে, 
অপরূপ এক কুমারী রতন 
খেলা করে নীল নলিনীদলে। 
বিকসিত নীল কমল আনন, 
বিলোচন নীল কমল হাসে, 
আলো করে নীল কমল বরন, 
পুরেছে ভুবন কমল বাসে। 
তুলি তুলি নীল কমল কলিকা, 
ফুঁ দিয়া ফুটায় অফুট দলে; 
হাসি হাসি নীল নলিনী বালিকা, 
মালিকা গাঁথিয়া পরেছে গলে। 
লহরী লীলায় নলিনী দোলায় 
দোলে রে তাহায় সে নীলমণি; 
চারি দিকে অলি উড়িয়ে বেড়ায়, 
করি গুনু গুনু মধুর ধ্বনি। 
চারি দিক দিয়ে দেবীরা আসিয়ে 



    
    

    
    
    

  

