

  
    খাপছাড়া  সংযোজন  ৪
                
    
    








  
  

        

      রবীন্দ্র রচনাবলী (:)
    
 
    
    খাপছাড়া  সংযোজন  ৪
    
    
    খাপছাড়া
৮

ট্রাম্‌কন্‌ডাক্টার  
হুইসেলে ফুঁক দিয়ে 

 শহরের বুক দিয়ে 
 গাড়িটা চালায়  তার সীমা নেই জাঁকটার। 
  বারোআনা বাকি তার মাথাটার তেলো যে  
 চিরুনির চালাচালি শেষ হয়ে এল যে । 
 বিধাতার নিজ হাতে ঝাঁটদেওয়া ফাঁকটার 
কিছু চুল দুপাশেতে

ফুটপাথ আছে পেতে  
 মাঝে বড়ো রাস্তাটা বুক জুড়ে টাকটার । 


৯
মাস্টার বলে  ‘ তুমি  দেবে
ম্যাট্রিক  
এক লাফে দিতে চাও  হবে না সে ঠিক
। 
ঘরে দাদামশায়ের দেখো   
সত্তর বৎসরও হয়নিকো  । 
একদা পরীক্ষায়  হবে উত্তীর্ণ 
যখন পাকবে চুল   হাড় হবে জীর্ণ ।
' 


১০

তিনকড়ি ।  তোল্‌পাড়িয়ে উঠল পাড়া  

তবু কর্তা দেন না সাড়া  জাগুন
শিগ্‌গির জাগুন্‌ । 
 কর্তা ।  এলারামের
ঘড়িটা যে 

চুপ রয়েছে  কই সে বাজে — 

তিনকড়ি ।  ঘড়ি পরে বাজবে  এখন
ঘরে লাগল আগুন । 
 কর্তা ।  অসময়ে জাগলে
পরে 

ভীষণ আমার মাথা ধরে — 

তিনকড়ি ।  জানলাটা ওই উঠল জ্বলে 
 ঊর্ধ্বশ্বাসে ভাগুন ।

 কর্তা ।  বড্ড জ্বালায়
তিনকড়িটা — 

তিনকড়ি ।  জ্বলে যে ছাই হল ভিটা  

ফুটপাথে ওই বাকি ঘুমটা

শেষ করতে লাগুন । 


    
    

    
    
    

  

