

  
    মহুয়া  বাসরঘর ১
                
    
    








  
  

        

      রবীন্দ্র রচনাবলী (:)
    
 
    
    মহুয়া  বাসরঘর ১
    
    
    বাসরঘর
 তোমারে ছাড়িয়া যেতে হবে 

রাত্রি যবে 
উঠিবে উন্মনা হয়ে প্রভাতের রথচক্ররবে । 

হায় রে বাসরঘর  
বিরাট বাহির সে যে বিচ্ছেদের দস্যু ভয়ংকর । 

তবু সে যতই ভাঙেচোরে 
মালাবদলের হার যত দেয় ছিন্ন ছিন্ন করে  

তুমি আছ ক্ষয়হীন 

অনুদিন  

তোমার উৎসব 
বিচ্ছিন্ন না হয় কভু  না হয় নীরব । 
কে বলে তোমারে ছেড়ে গিয়েছে যুগল 

শূন্য করি তব শয্যাতল । 

 যায় নাই  যায় নাই  
নব নব যাত্রীমাঝে ফিরে ফিরে আসিছে তারাই 

তোমার আহ্বানে 

উদার তোমার দ্বারপানে । 

হে বাসরঘর  
বিশ্বে প্রেম মৃত্যুহীন  তুমিও অমর । 


    
    

    
    
    

  

