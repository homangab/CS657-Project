

  
    বিশ্বভারতী  ১৫ ৩
                
    
    








  
  

        

      রবীন্দ্র রচনাবলী (:)
    
 
    
    বিশ্বভারতী  ১৫ ৩
    
    
    বিশ্বভারতী ১৫

চালিয়েছি তার ইতিহাস রক্ষিত হয় নি। কঠিন চেষ্টার দ্বারা ঋণ করে প্রতিদিনের প্রয়োজন জোগাতে সর্বস্বান্ত হয়ে দিন কাটিয়েছি কিন্তু পরিতাপ ছিল না। কারণ গভীর সত্য ছিল এই দৈন্যদশার অন্তরালে। যাক এ আলোচনা বৃথা। কর্মের যে ফল তা বাইরের বিধানে দেখানো যায় না প্রাণশক্তির যে রসসঞ্চার তা গোপন গূঢ় তা ডেকে দেখাবার জিনিস নয়। সেই গভীর কাজ সকলপ্রকার বিরুদ্ধতার মধ্যেও এখানে চলেছিল। 
এই নির্মম বিরুদ্ধতার উপকারিতা আছে—যেমন জমির অনুর্বরতা কঠিন প্রযত্নের দ্বারা দূর করে তবে ফসল ফলাতে হয় তবেই তার উৎপাদনী শক্তি হয় তার রসসঞ্চার হয়। দুঃখের বিষয় বাংলার চিত্তক্ষেত্র অনুর্বর কোনো প্রতিষ্ঠানকে স্থায়ী করবার পক্ষে তা অনুকূল নয়। বিনা কারণে বিদ্বেষের দ্বারা পীড়া দেয় যে দুর্বুদ্ধি তা গড়া জিনিসকে ভাঙে সংকল্পকে আঘাত করে শ্রদ্ধার সঙ্গে কিছুকে গ্রহণ করে না। এখানকার এইযে প্রচেষ্টা রক্ষিত হয়েছে তা কঠিনতাকে প্রতিহত করেই বেঁচেছে। অর্থবর্ষণের প্রশ্রয় পেলে হয়তো এর আত্মসত্য রক্ষা করা দুরূহ হত অনেক জিনিস আসত খ্যাতির দ্বারা আকৃষ্ট হয়ে যা বাঞ্ছনীয় নয়। তাই এই অখ্যাতির মধ্য দিয়ে এই বিদ্যালয় বেঁচে উঠেছে। 
এক সময় এল যখন এর পরিধি বাড়বার দিকে গেল। বিধুশেখর শাস্ত্রী মহাশয় বললেন দেশের যে টোল চতুষ্পাঠী আছে তা সংকীর্ণ তা একালের উপযোগী নয় তাকে বিস্তৃত করে পাশ্চাত্য শিক্ষার সঙ্গে যুক্ত করে দেশের শিক্ষাপ্রণালীকে কালোপযোগী করতে হবে। আমারও এই কথাটা মনে লেগেছিল। আমার তখনকার বিদ্যালয় শুধু বালকদের শিক্ষায়তন ছিল এতবড়ো বৃহৎ অনুষ্ঠানের কথা মনে হয় নি এবং তাতে সফলকাম হব বলেও ভাবি নি। শাস্ত্রীমহাশয় তখন কাশীতে সংস্কৃত মাসিকপত্রের সম্পাদন ও সাহিত্যচর্চা করছিলেন। তিনি এখানে এসে জুটলেন। তখন পালিভাষা ও শাস্ত্রে তিনি প্রবীণ ছিলেন না প্রথম আমার অনুরোধেই তিনি এই শাস্ত্রে জ্ঞানলাভ করতে ব্রতী হলেন। 
ধীরে ধীরে এখানকার কাজ আরম্ভ হল। আমার মনে হল যে দেশের শিক্ষাপ্রণালীর ব্যপকতাসাধন করতে হবে। তখন এমন কোনো বিশ্ববিদ্যালয় ছিল না যেখানে সর্বদেশের বিদ্যাকে গৌরবের স্থান দেওয়া হয়েছে। সব য়ুনিভার্সিটিতে শুধু পরীক্ষাপাসের জন্যই পাঠ্যবিধি হয়েছে সেই শিক্ষাব্যবস্থা স্বার্থসাধনের দীনতায় পীড়িতবিদ্যাকে শ্রদ্ধার সঙ্গে গ্রহণের কোনো চেষ্টা নেই। তাই মনে হল এখানে মুক্তভাবে বিশ্ববিদ্যালয়ের শাসনের বাইরে এমন প্রতিষ্ঠান গড়ে তুলব যেখানে সর্ববিদ্যার মিলনক্ষেত্র হবে। সেই সাধনার ভার যাঁরা গ্রহণ করলেন ধীরে ধীরে তাঁরা এসে জুটলেন। 
আমার শিশুবিদ্যালয়ের বিস্তৃতি সাধন হল—সভাসমিতি মন্ত্রণাসভা ডেকে নয় অল্পপরিসর প্রারম্ভ থেকে ধীরে ধীরে এর বৃদ্ধি হল। তার পর কালক্রমে কী করে এর কর্মপরিধি ব্যাপ্ত হল তা সকলে জানেন। 
আমাদের কাজ যে কিছু সফল হয়েছে আমাদের কর্মীদের চোখে তার স্পষ্ট প্রতিরূপ ধরা পড়ে না তারা সন্দিগ্ধ হয় বাহ্যিক ফলে অসন্তোষ প্রকাশ করে। তাই একএকবার আমাদের কর্মে সার্থকতা কোথায় তা দেখতে ইচ্ছা হয় নইলে পরিতুষ্টি হয় না। এবার কলকাতা থেকে আসবার পর নিকতবর্তী গ্রামের লোকেরা আমায় নিয়ে গেল—তাদের মধ্যে গিয়ে বড়ো আনন্দ হল মনে হল এই তো ফললাভ হয়েছে এই জায়গায় শক্তি প্রসারিত হল হৃদয়ে হৃদয়ে তা বিস্তৃত হল। পরীক্ষার ফল ছোটো কথা—এই তো ফললাভ আমরা মানুষের মনকে জাগাতে পেরেছি। মানুষ বুঝেছে আমরা তাদের আপন। গ্রামবাসীদের সরল হৃদয়ে এখানকার প্রভাব সঞ্চারিত হল তাদের আত্মশক্তির উদ্‌বোধন হল। 
আমার মরবার আগে এই ব্যাপার দেখে খুশি হয়েছি। এইযে এরা ভালোবেসে ডাকল এরা আমাদের কাছে থেকে শ্রদ্ধা ও শক্তি পেয়েছে। এ জনতা ডেকে ‘মহতী সভা’ করা নয় খবরের কাগজের লক্ষ্যগোচর কিছু ব্যাপার নয়। কিন্তু এই গ্রামবাসীর ডাক এ আমার হৃদয়ে স্পর্শ করল। মনে হল দীপ জ্বলেছে হৃদয়ে হৃদয়ে তার শিখা প্রদীপ্ত হল মানুষের শক্তির আলোক হৃদয়ে হৃদয়ে


    
    

    
    
    

  

