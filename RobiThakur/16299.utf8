

  
    শৈশবসঙ্গীত ফুলবালা ৬
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত ফুলবালা ৬
    
    
    শৈশবসঙ্গীত


অমনি যেন রে চেতন পাইয়া
 যতেক কুসুমবালা
পাখাটি নাড়িয়া উড়িয়া উড়িয়া
 পশিল কুসুমশালা।
মুখ ভারী করি ফুলশিশুদল
 তুলিকা লইয়া হাতে
মাখাইয়া দিল কত কি বরণ
 কুসুমের পাতে পাতে।
চারি দিকে দিকে ফুলশিশুদল
 ফুলের বালিকা কত
নীরব হইয়া রয়েছে বসিয়া
 সবাই কাজেতে রত।
চারি দিক এবে হইল বিজন
 কানন নীরব ছবি—
ফুলবালাদের প্রেমের কাহিনী
 কহে কলপনাদেবী।
 
 —
 আজি পূরণিমা নিশি
 তারকাকাননে বসি
অলসনয়নে শশী
 মৃদুহাসি হাসিছে।
পাগল পরাণে ওর
লেগেছে ভাবের ঘোর
যামিনীর পানে চেয়ে
 কি যেন কি ভাষিছে
কাননে নিঝর ঝরে
মৃদু কলকল স্বরে
অলি ছুটাছুটি করে
 গুন্‌ গুন্‌ গাহিয়া
সমীর অধীরপ্রাণ




    
    

    
    
    

  

