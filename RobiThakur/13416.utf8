

  
    ছড়ার ছবি  জলযাত্রা ২
                
    
    








  
  

        

      রবীন্দ্র রচনাবলী (:)
    
 
    
    ছড়ার ছবি  জলযাত্রা ২
    
    
    ছড়ার ছবি
সাঁতার কাটব জোয়ারজলে পৌঁছে উজিরপুরে  
 শুকিয়ে নেব  ভিজে ধুতি বালিতে রোদ্‌দুরে । 
 
গিয়ে ভজনঘাটা 
 কিনব বেগুন পটোল মুলো  কিনব সজনেডাঁটা । 
 
পৌঁছব আটবাঁকে  
 সূর্য উঠবে মাঝগগনে  মহিষ নামবে পাঁকে । 
 কোকিলডাকা বকুলতলায় রাঁধব আপন হাতে  
 কলার পাতায় মেখে নেব গাওয়া ঘি আর ভাতে । 
 মাখনাগাঁয়ে পাল নামাবে  বাতাস যাবে থেমে  
 বনঝাউঝোপ রঙিয়ে দিয়ে সূর্য পড়বে নেমে । 
 বাঁকাদিঘির ঘাটে যাব যখন সন্ধে হবে 
  গোষ্ঠেফেরা ধেনুর
হাম্বারবে । 
 ভেঙেপড়া ডিঙির মতো হেলেপড়া দিন 
 তারাভাসা আঁধারতলায় কোথায় হবে লীন । 

    
    

    
    
    

  

