

  
    কালমৃগয়া  ষষ্ঠ দৃশ্য ১৫
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  ষষ্ঠ দৃশ্য ১৫
    
    
    কালমৃগয়া
ষষ্ঠ দৃশ্য
কুটীর
অন্ধ ঋষি

মিশ্র ঝিঁঝিট খাম্বাজ– মধ্যমান

অন্ধঋষি। আমার প্রাণ যে ব্যাকুল হয়েছে– 

হা তাত একবার আয় রে
ঘোরা রজনী একাকী
                কোথা রহিলে এ সময়ে
                প্রাণ যে চমকে মেঘগরজনে–
                কী হবে কে জানে
 লীলার প্রবেশ
 রামকেলী– কাওয়ালি

বলো বলো পিতা কোথা সে গিয়েছে
কোথা সে ভাইটি মম কোন্‌ কাননে
কেন তাহারে নাহি হেরি
খেলিবে সকালে আজ বলেছিল সে
তবু কেন এখন না এল?
বনে বনে ফিরি ‘ভাই’ ‘ভাই’ করিয়ে
কেন গো সাড়া পাই নে

বেহাগ– কাওয়ালি
অন্ধ। কে জানে কোথা সে
প্রহর গণিয়া গণিয়া বিরলে
তারি লাগি ব’সে আছি
            একা হেথা কুটীরদুয়ারে–
বাছা রে এলি নে
            ত্বরা আয় ত্বরা আয় আয় রে—
জল আনিয়ে কাজ নাই


    
    

    
    
    

  

