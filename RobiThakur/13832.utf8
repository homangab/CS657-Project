

  
    জন্মদিনে - ৩
                
    
    








  
  

        

      রবীন্দ্র রচনাবলী (://.-..)
    
 -->
    
    জন্মদিনে - ৩
    
    
    ৩

জন্মবাসরের ঘটে 
নানা তীর্থে পুণ্যতীর্থবারি 
করিয়াছি আহরণ, এ কথা রহিল মোর মনে । 
একদা গিয়েছি চিন দেশে, 
অচেনা যাহারা 
ললাটে দিয়েছে চিহ্ন ‘তুমি আমাদের চেনা’ ব’লে । 
খসে পড়ে গিয়েছিল কখন পরের ছদ্মবেশ ; 
দেখা দিয়েছিল তাই অন্তরের নিত্য যে মানুষ ; 
অভাবিত পরিচয়ে 
আনন্দের বাঁধ দিল খুলে । 
ধরিনু চিনের নাম, পরিনু চিনের বেশবাস । 
এ কথা বুঝিনু মনে, 
যেখানেই বন্ধু পাই সেখানেই নবজন্ম ঘটে । 
আনে সে প্রাণের অপূর্বতা । 
বিদেশী ফুলের বনে অজানা কুসুম ফুটে থাকে — 
বিদেশী তাহার নাম, বিদেশে তাহার জন্মভূমি , 
আত্মার আনন্দক্ষেত্রে তার আত্মীয়তা 
অবারিত পায় অভ্যর্থনা । 


    
    

    
    
    

  

