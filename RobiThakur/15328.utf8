

  
    অনুবাদচর্চা১২
                
    
    








  
  

        

      রবীন্দ্র রচনাবলী (:)
    
 
    
    অনুবাদচর্চা১২
    
    
    অনুবাদচর্চা

বহুসংখ্যায় বাস করে চক্রহীন গাড়ীতে করিয়া স্বীয় প্রভুদিগকে এক স্থান হইতে অন্য স্থানে টানিয়া বেড়ানোর কার্য্যেই তাহাদিগকে প্রধানত নিয়োজিত করা হয়। এই কুকুরগুলি বৃহদাকার না হইলেও অনায়াসে তিনচারিটিতে মিলিয়া একজন মানুষকে বহুদূরে বহন করিয়া লইয়া যাইতে পারে। কোনো চুক্‌চিস্‌ যখন তিন শত হইতে পাঁচ শত মাইলব্যাপী দীর্ঘভ্রমণে বাহির হয় তখন অনেক সময়ে সে আপনার চক্রহীন যানে আঠারোটা পর্য্যন্ত কুকুর জুতিয়া লয় উহাদের সাহায্যে সে দিনে সত্তর হইতে আশী মাইল পর্য্যন্ত পথ অতিক্রম করিতে পারে। 
২৯
[ রোমসেনাপতি মার্‌সেলাস তাঁহার বিরুদ্ধপক্ষের কার্থেজীয় সেনানায়ক হানিবালের সম্মুখে আহতঅবস্থায় শয়ান ] হানিবাল। 
মার্‌সেলাস ওহে মার্‌সেলাস নড়িতেছেন না ইনি মৃত। একবার ইঁহার আঙুলগুলি নড়াইলেন না কি? ফাঁক করিয়া দাঁড়াও সৈন্যগণ–চল্লিশ পা তফাতে–উহাঁর কাছে বাতাস আসিতে দাও–জল আনো–চলা ক্ষান্ত করো ঐ যে চওড়া পাতাগুলো এবং বাকি যাহা কিছু ব্রশউড গাছের তলায় গজাইয়াছে সমস্ত সংগ্রহ করিয়া আনো উঁহার বর্ম্ম উন্মুক্ত করো। প্রথমে শিরস্ত্রাণ আল্‌গা করো–উহাঁর বক্ষতল স্ফীত হইতেছে। আমার মনে হইল উঁহার চক্ষুদ্বয় আমার উপরে নিবদ্ধ হইয়াছিল আবার উল্টাইয়া গেল। কে স্পর্দ্ধাপূর্ব্বক আমার স্কন্ধ স্পর্শ করিল? এই ঘোড়া? এ ঘোড়া নিশ্চয়ই মার্‌সেলাসের ছিল। কোনো লোক যেন উহার উপরে না চড়ে। হা হা রোমীয়রাও বিলাসে ডুবিয়াছে এই যুদ্ধাশ্বের গায়ে সোনা দেখিতেছি গলীয় সৈন্যনায়ক। জঘন্য চোর আমাদের রাজার স্বর্ণহার একটা পশুর দাঁতের তলায় দেবতাদের প্রতিহিংসা অপবিত্রদিগকে আক্রমণ করিয়াছে। 
৩০
হানিবাল । যখন রোমে প্রবেশ করিব তখন প্রতিহিংসার কথা বলিব এবং ধর্ম্মযাজকদের কাছে গিয়া পবিত্রতার কথা বলিব যদি তাহারা আমাদের কথা শোনে। শল্যবৈদ্যের কাছে লোক পাঠাও। গভীরনিহিত হইলেও কুক্ষী হইতে এই তীর বাহির করা যাইতে পারিবে। সাইরাক্যুসবিজয়ী আমার সম্মুখে পতিত। কার্থেজে একটা জাহাজ পাঠাইয়া দাও। বোলো হানিবাল রোমের দ্বারে মার্‌সেলাস যিনি একলা উভয় পক্ষের মাঝখানে দাঁড়াইয়াছিলেন তিনি পতিত। বীর বটে আমার আনন্দ করা উচিত কিন্তু পারিতেছি না। কী সম্ভ্রমজনক প্রশান্ত মুখশ্রী কী মহিমান্বিত আকৃতি এবং প্রাংশুতা গলীয় সৈন্যনায়ক । আমার দল উঁহাকে মারিয়াছে বস্তুত আমার বোধ হয় আমিই উঁহাকে মারিয়াছি। ঐ হারটি আমি দাবী করি ইহা আমার রাজার –গল্‌’এর গৌরবের জন্য ইহার প্রয়োজন। আর কেহ ইহা লইলে সে সহিবে না বরঞ্চ সে তাহার শেষ মানুষটিকে পর্য্যন্ত খোয়াইবে –এই আমরা শপথ করিতেছি আমরা শপথ করিতেছি। 
৩১
হানিবাল । বন্ধু মার্‌সেলাস আপন গৌরবের জন্য ইহা নিজে পরিধান করার প্রয়োজন বোধ করেন নাই। তোমাদের বীররাজার অস্ত্রগুলি যখন তিনি মন্দিরে টাঙাইয়াছিলেন তখন এই সামান্য গহনাটিকে তিনি নিজের এবং জুপিটরের অযোগ্য বলিয়া মনে করিয়াছিলেন। যে ঢালটি তিনি ভাঙিয়াছেন যে উরস্ত্রাণ তিনি তাঁহার তরবারির দ্বারা বিদ্ধ করিয়াছেন তাহাই তিনি জনগণকে এবং দেবতাদিগকে দেখাইয়াছেন। এইটি তাঁহার ঘোড়াকে পরাইবার আগে তাঁহার স্ত্রী এবং তাঁহার শিশুসন্তানেরা দেখে নাই। 
গলীয় নায়ক। আমার কথা শোনো হানিবাল 
হানিবাল। কী যখন মার্‌সেলাস আমার সম্মুখে শয়ান হয়তো যখন তাঁহার প্রাণ ফিরাইয়া আনা যাইতে পারে হয়তো যখন আমি তাঁহাকে জয়গৌরবে কার্থেজে লইয়া যাইতে পারি যখন ইটালি সিসিলি গ্রীস্‌ এসিয়া আমার শাসন মানিবার জন্য অপেক্ষা করিয়া সন্তুষ্ট থাকো আমার নিজের জিন লাগাম তোমাকে দিব তাহার দাম ইহার দশটার সমান। 

    
    

    
    
    

  

