

  
    বাংলাভাষাপরিচয় ৩১
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ৩১
    
    
    বাংলাভাষাপরিচয় ৩

মানুষের একটা গুণ এই যে সে প্রতিমূর্তি গড়ে তা সে পটে হোক পাথরে হোক মাটিতে ধাতুতে হোক। অর্থাৎ একটি বস্তুর অনুরূপে আরএকটিকে বানাতে সে আনন্দ পায়। তার আরএকটি গুণ প্রতীক তৈরি করা খেলার আনন্দে বা কাজের সুবিধের জন্যে। প্রতীক কোনোকিছুর অনুরূপ হবে এমন কথা নেই। মুখোশ প’রে বড়োলাটসাহেবের পক্ষে অবিকল রাজার চেহারার নকল করা অনাবশ্যক। ভারতবর্ষের গদিতে তিনি  রাজার  স্থান  দখল  করে  কাজ  চালান—  তিনি  রাজার  প্রতীক  বা  প্রতিনিধি।  প্রতীকটা  মেনে  নেওয়ার ব্যাপার।  ছেলেবেলায়  মাস্টারি  খেলা  খেলবার  সময়  মেনে  নিয়েছিলুম  বারান্দার  রেলিংগুলো  আমার  ছাত্র। মাস্টারি শাসনের নিষ্ঠুর গৌরব অনুভব করবার জন্যে সত্যিকার ছেলে সংগ্রহ করবার দরকার হয় নি। এক টুকরো কাগজের সঙ্গে দশ টাকার চেহারার কোনো মিল নেই কিন্তু সবাই মিলে মেনে নিয়েছে দশ টাকা তার দাম দশ টাকার সে প্রতীক। এতে দলের লোকের দেনাপাওনাকে সোজা করে দেওয়া হল।
ভাষা নিয়ে মানুষের প্রতীকের কারবার। বাঘের খবর আলোচনা করবার উপলক্ষ্যে স্বয়ং বাঘকে হাজির করা সহজও  নয়  নিরাপদও  নয়।  বাঘে  মানুষকে  খায়  এই  সংবাদটাকে  প্রত্যক্ষ  করানোর  চেষ্টা  নানা  কারণেই অসংগত। ‘বাঘ’ বলে একটা শব্দকে মানুষ বানিয়েছে বাঘ জন্তুর প্রতীক। বাঘের চরিত্রে জানবার বিষয় থাকতে পারে বিস্তর সেসমস্তই ব্যবহার করা এবং জমা করা যায় ভাষার প্রতীক দিয়ে। মানুষের জ্ঞানের সঙ্গে ভাবের সঙ্গে অভিব্যক্ত হয়ে চলেছে এই তার একটি বিরাট প্রতীকের জগৎ। এই প্রতীকের জালে জল স্থল আকাশ থেকে অসংখ্য সত্য সে আকর্ষণ করছে এবং সঞ্চারণ করতে পারছে দূর দেশে ও দূর কালে। ভাষা গড়ে তোলা মানুষের পক্ষে সহজ হয়েছে যে প্রতীকরচনার শক্তিতে প্রকৃতির কাছ থেকে সেই দানটাই মানুষের সকল দানের সেরা।
ধ্বনিতে গড়া বিশেষ বিশেষ প্রতীক কেবল যে বিশেষ বিশেষ বস্তুর নামধারী হয়ে কাজ চালাচ্ছে তা নয় আরও  অনেক  সূক্ষ্ম  তার  কাজ।  ভাষাকে  তাল  রেখে  চলতে  হয়  মনের  সঙ্গে।  সেই  মনের  গতি  কেবল  তো চোখের  দেখার  সীমানার  মধ্যে  সংকীর্ণ  নয়।  যাদের  দেখা  যায়  না  ছোঁওয়া  যায়  না  কেবলমাত্র  ভাবা  যায় মানুষের সবচেয়ে বড়ো দেনাপাওনা তাদেরই নিয়ে। খুব একটা সামান্য দৃষ্টান্ত দেওয়া যাক।
বলতে চাই তিনটে সাদা গোরু। ঐ ‘তিন’ শব্দটা সহজ নয় আর ‘সাদা’ শব্দটাও যে খুব সাদা অর্থাৎ সরল তা বলতে পারি নে। পৃথিবীতে তিনজন মানুষ তিনতলা বাড়ি তিনসের দুধ প্রভৃতি তিনের পরিমাণওয়ালা জিনিস বিস্তর আছে কিন্তু জিনিসমাত্রই নেই অথচ তিন বলে একটা সংখ্যা আছে এ অসম্ভব। এ যদি ভাবতে যাই তা হলে হয়তো তিন সংখ্যার একটা অক্ষর ভাবি সেই অক্ষরটাকে মুখে বলি তিন কিন্তু অক্ষর তো তিন  নয়।  ঐ  তিন  অক্ষর  এবং  তিন  শব্দের  মধ্যে  নিঃশব্দে  লুকোনো  রয়েছে  অগণ্য  তিনসংখ্যক  জিনিসের নির্দেশ। তাদের নাম করতে হয় না। ভাষার এই  সুবিধা নিয়ে মানুষ সংখ্যা বোঝাবার শব্দ বানিয়েছে বিস্তর। তিনটে তিন সংখ্যার গোরু একত্র করলে ৯টা গোরু হয় এ কথা স্মরণ করাবার জন্যে গোয়ালঘরে টেনে নিয়ে যেতে হয় না। গোরু প্রভৃতি সবকিছু বাদ দিয়ে মানুষ ভাষার একটা কৌশল বানিয়ে দিলে বললে তিনত্রিক্‌খে নয়। ও একটা ফাঁদ। তাতে ধরা পড়তে লাগল কেবল গোরু নয় তিনসংখ্যাবাঁধা যেকোনো তিন জিনিসের পরিমাপ। ভাষা যার নেই এই সহজ কথাটা ধরে রাখবার উপায় তার হাতে নেই।
এই উপলক্ষ্যে একটা ঘটনা আমার মনে পড়ল। ইস্কুলেপড়া একটি ছোটো মেয়ের কাছে আমার নামতার অজ্ঞতা প্রমাণ করবার জন্যে পরিহাস করে বলেছিলুম তিনপাঁচে পঁচিশ।


    
    

    
    
    

  

