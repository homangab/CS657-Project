

  
    কালমৃগয়া  পঞ্চম দৃশ্য ১৩
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  পঞ্চম দৃশ্য ১৩
    
    
    কালমৃগয়া

তিমির দিগভরি ঘোর যামিনী
বিপদ ঘনছায়া ছাইয়া।
                 কি জানি কি হবে আজি এ নিশীথে
তরাসে প্রাণ ওঠে কাঁপিয়া
[প্রস্থান
দশরথের প্রবেশ
খাম্বাজ– কাওয়ালি
 না জানি কোথা এলুম এ যে ঘোর বন।
             কোথা গেল সে করিশিশু কোথা লুকাল
             একে তো জটিল বন তাহে আঁধার ঘন
             যাক্‌না যাবে সে কত দূর কত দূর–
             যাব পিছে পিছে–
             না না না না ও কি শুনি
             ওই সে সরযূতীরে করিছে সলিল পান
             শবদ শুনি যে ওই এই তবে ছাড়ি বাণ

নেপথ্যে বনদেবীগণ
ভৈরবী
হায় কি হ’ল হায় কি হ’ল
বাণাহত ঋষিকুমারের নিকট দশরথের গমন 
বেহাগ–  আড়াঠেকা

কি করিনু হায়
              এ তো নয় রে করিশিশু ঋষির তনয়
              নিঠুর প্রখর বাণে রুধিরে আপ্লুতকায়
                   কার রে প্রাণের বাছা ধুলাতে লুটায়
              কি কুলগ্নে না জানি রে ধরিলাম বাণ
              কি মহাপাতকে কার বধিলাম প্রাণ
              দেবতা অমৃতনীরে হারাপ্রাণ দাও ফিরে
              

    
    

    
    
    

  

