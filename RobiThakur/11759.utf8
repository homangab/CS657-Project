

  
    কল্পনা  অশেষ ১
                
    
    








  
  

        

      রবীন্দ্র রচনাবলী (:)
    
 
    
    কল্পনা  অশেষ ১
    
    
    অশেষ



আবার আহ্বান? 
যতকিছু ছিল কাজ

সাঙ্গ তো করেছি আজ 

দীর্ঘ দীনমান। 
জাগায়ে মাধবীবন

চলে গেছে বহুক্ষণ 

প্রত্যুষ নবীন 
প্রখর পিপাসা হানি

পুষ্পের শিশির টানি 

 গেছে মধ্যদিন। 
মাঠের পশ্চিমশেষে

অপরাহ্ন ম্লান হেসে 

হল অবসান 
পরপারে উত্তরিতে

পা দিয়েছি তরণীতে— 

আবার আহ্বান? 
নামে সন্ধ্যা তন্দ্রালসা

সোনার আঁচল খসা 

হাতে দীপশিখা 
দিনের কল্লোল’পর

টানি দিল ঝিল্লিস্বর 

ঘন যবনিকা। 
ও পারের কালো কূলে

কালী ঘনাইয়া তুলে 

নিশার কালিমা 
গাঢ় সে তিমিরতলে

চক্ষু কোথা ডুবে চলে 

নাহি পায় সীমা। 
নয়নপল্লব’পরে

স্বপ্ন জড়াইয়া ধরে 

থেমে যায় গান। 
ক্লান্তি টানে অঙ্গ মম

প্রিয়ার মিনতিসম— 

এখনো আহ্বান? 
 
 
রে মোহিনী রে নিষ্ঠুরা

ওরে রক্তলোভাতুরা 

কঠোর স্বামিনী 
দিন মোর দিনু তোরে—

শেষ নিতে চাস হ’রে 

আমার যামিনী? 
জগতে সবারি কাছে 

সংসারসীমার কাছে 

    
    

    
    
    

  

