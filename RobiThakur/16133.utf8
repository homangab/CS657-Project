

  
    পরিশিষ্ট৫০
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট৫০
    
    
    পরিশিষ্ট
	কিছু আদায় করিতে হইবে এই মন্ত্র ছাড়িয়া কিছু দিতে হইবে কিছু করিতে হইবে এই মন্ত্র লইবার সময় হইয়াছে। যতক্ষণ আমরা কিছু না দিতে পারিব ততক্ষণ আমরা কিছু পাইবার চেষ্টা করিলে এবং সেচেষ্টায় কৃতকার্য হইলেও তাহা ভিক্ষাবৃত্তিমাত্র– তাহাতে সুখ নাই সম্মান নাই।
	সে কথাটা আমাদের মনের মধ্যে আছে বলিয়াই আমরা ভিক্ষার সময় কর্ণ ভীষ্ম দ্রোণ গৌতম কপিলের কথা পাড়িয়া থাকি। বলি যে আমাদের পিতামহ জগতের সভ্যতার অনেক খোরাক জোগাইয়াছিলেন  অতএব ভিক্ষা দে বাবা 
	পিতামহদের মহিমা স্মরণ করার খুবই দরকার কিন্তু সে কেবল নিজেকে মহিমালোভে উত্তেজিত করিবার জন্য ভিক্ষার দাবিকে উচ্চ সপ্তকে চড়াইবার জন্য নহে। কিন্তু যেব্যক্তি হতভাগা তাহার সকলই বিপরীত।
	যাহাই হোক পৃথিবীতে আমাদের একটাকিছু উপযোগিতা দেখাইতে হইবে। দরখাস্ত লিখিবার উপযোগিতা নহে দরখাস্ত পাইবার। কিছুএকটার জন্য পৃথিবীকে আমাদের দেউড়িতে উমেদারি করিতে হইবে তবে আমাদের মুখে আস্ফালন শোভা পাইবে।
	রাষ্ট্রনীতিতে মহত্ত্বলাভ আমাদের পক্ষে সর্বপ্রকারে অসম্ভব। সেই পথে আমাদের সমস্ত মনকে যদি রাখি তবে পথের ভিক্ষুক হইয়াই আমাদের চিরটাকাল কাটিবে। যেশক্তির দ্বারা রাষ্ট্রীয় গৌরবের অধিকারী হওয়া যায় সেশক্তি আমাদের নাই লাভ করিবার কোনো আশাও দেখি না। কেবল ইংরেজকে অনুরোধ করিতেছি তিনি যেশাখায় দাঁড়াইয়া আছেন সেই শাখাটাকে অনুগ্রহপূর্বক ছেদন করিতে থাকুন। সেই অনুরোধ ইংরেজ যেদিন পালন করিবে সেদিনের জন্য অপেক্ষা করিতে হইলে কালবিলম্ব হইবার আশঙ্কা আছে।
	যেখানে আমাদের অধিকার নাই সেখানে কখনো কপট করজোড়ে কখনো কপট সিংহনাদে ধাবমান হওয়া বিড়ম্বনা সে কথা আমরা ক্রমেই অনুভব করিতেছি। বুঝিতেছি নিজের চেষ্টার দ্বারা নিজের ক্ষমতা অনুযায়ী স্থায়ী যাহাকিছু করিয়া তুলিতে পারিব তাহাতেই আমাদের নিস্তার। যেজিনিসটা এ বৎসর একজন কৃপা করিয়া দিবে পাঁচ বৎসর বাদে আরএকজন গালে চড় মারিয়া কাড়িয়া লইবে সেটা যতবড়ো জিনিস হোক আমাদিগকে এক ইঞ্চিও বড়ো করিতে পারিবে না।
	কোনো বিষয়ে একটাকিছু করিয়া তুলিতে যদি চাই তবে উজান স্রোতে সাঁতার দিয়া তাহা পারিব না। কোথায় আমাদের বল আমাদের প্রকৃতির স্বাভাবিক গতি কোন্‌ দিকে তাহা বাহির করিতে হইবে। তাহা বাহির করিতে হইলেই নিজেকে যথার্থরূপে চিনিয়া লইতে হইবে। 
	হতাশ ব্যক্তিরা বলেন চিনিব কেমন করিয়া। বিদেশী শিক্ষায় আমাদের চোখে ধুলা দিতেছে। 
	ধুলা নহে তাহা অঞ্জন। বিপরীত সংঘাত ব্যতীত মহত্ত্বশিক্ষা জ্বলিয়া উঠে না। খৃস্টধর্ম য়ুরোপীয় প্রকৃতির বিপরীত শক্তি। সেই শক্তির দ্বারা মথিত হইয়াই য়ুরোপীয় প্রকৃতির সারভাগ এমন করিয়া দানা বাঁধিয়া উঠিয়াছে।
	তেমনই যুরোপীয় শিক্ষা ভারতবর্ষীয় প্রকৃতির পক্ষে বিপরীত শক্তি। এই শক্তির দ্বারাই আপনাকে যথার্থরূপে উপলব্ধি করিব এবং ফুটাইয়া তুলিব ।
	আমাদের শিক্ষিতমণ্ডলীর মধ্যে সেই লক্ষণ দেখা গিয়াছে। অন্তত নিজেকে আদ্যোপান্তভাবে জানিবার জন্য আমাদের একটা ব্যাকুলতা জন্মিয়াছে। প্রথম আবেগে অনেকটা হাতড়াইতে হয়
উদ্যমের অনেকটা বাজেখরচ হইয়া যায়। এখনো আমাদের সেই হাস্যকর অবস্থাটা কাটিয়া যায় নাই। 
কিন্তু কাটিয়া যাইবে। পূর্বপশ্চিমের আলোড়ন হইতে আমরা কেবলই যে বিষ পাইব তাহা নহে  যেলক্ষ্মী ভারতবর্ষের হৃদয়সমুদ্রতলে অদৃশ্য হইয়া আছেন তিনি একদিন অপূর্বজ্যোতিতে বিশ্বভুবনের বিস্মিত দৃষ্টির সম্মুখে দৃশ্যমান হইয়া উঠিবেন।
নতুবা যে ভারতে আর্যসভ্যতার সর্বপ্রথম উন্মেষ দেখা দিয়াছিল সেই ভারতেই সুদীর্ঘকাল পরে আর্যসভ্যতার বর্তমান উত্তরাধিকারিগণ কী করিতে আসিয়াছে।


    
    

    
    
    

  

