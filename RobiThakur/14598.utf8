

  
    শেষ সপ্তক   ছত্রিশ১
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   ছত্রিশ১
    
    
    ছত্রিশ

    
   শীতের রোদ্দুর । 
সোনা  মেশা সবুজের ঢেউ 
    
স্তম্ভিত হয়ে আছে সেগুন বনে । 
  বেগ্‌নি  ছায়ার ছোঁওয়া  লাগা 
    
 ঝুরি  নামা বৃদ্ধ বট 
 
     
ডাল মেলেছে রাস্তার ও পার পর্যন্ত । 
   
 ফলসাগাছের ঝরা পাতা 
    
     হঠাৎ হাওয়ায় চমকে
বেড়ায় উড়ে 
 
     
   ধুলোর সাঙাত হয়ে । 
 
কাজ  ভোলা এই দিন 
    
উধাও বলাকার মতো 
 লীন হয়ে চলেছে নিঃসীম নীলিমায় । 
  ঝাউগাছের
মর্মরধ্বনিতে মিশে 
     মনের
মধ্যে এই কথাটি উঠছে বেজে  
    
     ‘ আমি
আছি । ' 
 
কুয়োতলার কাছে 
 সামান্য ওই আমের গাছ  
সারা বছর ও  থাকে আত্মবিস্মৃত  
 বনের সাধারণ সবুজের আবরণে 
  
    ও থাকে ঢাকা । 
   এমন সময় মাঘের শেষে 
    
  হঠাৎ মাটির নীচে 
 শিকড়ে শিকড়ে
তার শিহর লাগে  
    
শাখায় শাখায় মুকুলিত হয়ে ওঠে বাণী— 
    
     
  ‘ আমি আছি '। 
চন্দ্রসূর্যের আলো আপন ভাষায় 
    
     
স্বীকার করে তার সেই ভাষা । 
 



    
    

    
    
    

  

