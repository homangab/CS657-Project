

  
    সংযোজন ১৪
                
    
    








  
  

        

      রবীন্দ্র রচনাবলী (:)
    
 
    
    সংযোজন ১৪
    
    
    সংযোজন

আমাদের দেশ আচারনিষ্ঠতার দেশ বলেই দেবতার চেয়ে পাণ্ডার পাপুজোর ‘পরে আমাদের ভরসা বেশি। বাহিরকে ঘুষ  দিয়ে অন্তরকে তার দাবি থেকে বঞ্চিত করতে পারি এমনতরো বিশ্বাস আমাদের ঘোচে না। আমরা মনে করি দড়ির উপরে যদি প্রাণপণে আস্থা রাখি তা হলেই সে নাড়ী হয়ে ওঠে। এই বাহ্যিকতার নিষ্ঠা মানুষের দাসত্বের দীক্ষা। আত্মকর্তৃত্বের উপর নিষ্ঠা হারাবার এমন সাধনা আর নেই। এমন দেশে দেশউদ্ধারের নাম করে এল চরকা। ঘরে ঘরে বসে বসে চরকা ঘোরাচ্ছি আর মনে মনে বলছি স্বরাজজগন্নাথের রথ এগিয়ে চলছে।
ঘোর পুরাতন কথাটাকে আজ নতুন করে বলতে হচ্ছে যে স্বরাজের ভিত বাহ্য সাম্যের উপর নয় অন্তরের ঐক্যের উপর। জীবিকার ক্ষেত্রে এই আন্তরিক ঐক্যের মস্ত একটা জায়গা আছে। বস্তুত ঐক্যটা বড়ো হতে গেলে জায়গাটা মস্ত হওয়াই চাই। কিন্তু মানুষের সমগ্র জীবনযাত্রা থেকে তার একটিমাত্র ভগ্নাংশকে ছাড়িয়ে তারই উপর বিশেষ ঝোঁক দিলে সুতোও মিলবে কাপড়ও মিলবে কেবল মানুষের জীবনের সঙ্গে জীবনের মিল লক্ষ্যের বাইরে পড়ে থাকবে।
ভারতবর্ষে ধর্মের ক্ষেত্রে সকলের মিল হওয়া সম্ভব নয় আর রাষ্ট্রীয় ক্ষেত্রে সকলেই মিলবে এমন চর্চা এখানে কোনো দিন ছিল না সবে এর আরম্ভ হয়েছে– সাধারণের মনকে সত্য ভাবে অধিকার করতে অনেক দেরি হবে। এইজন্যেই জীবিকার ভিতের উপরে একটা বড়ো মিলের পত্তন করবার দিকেই আমাদের মন দিতে হবে। জীবিকার ক্ষেত্র সবচেয়ে প্রশস্ত এখানে ছোটোবড়ো জ্ঞানীঅজ্ঞানী সকলেরই আহ্বান আছে– মরণেরই ডাকের মতো এ বিশ্বব্যাপী। এই ক্ষেত্র যদি রণক্ষেত্র না হয়– যদি প্রমাণ করতে পারি এখানেও প্রতিযোগিতাই মানবশক্তির প্রধান সত্য নয় সহযোগিতাই প্রধান সত্য– তা হলে রিপুর হাত থেকে অশান্তির হাত থেকে মস্ত  একটা  রাজ্য  আমরা  অধিকার  করে  নিতে  পারি।  তা  ছাড়া  এ  কথাও  মনে  রাখতে  হবে  ভারতবর্ষে গ্রামসমাজে এই ক্ষেত্রে মেলবার চর্চা আমরা করেছি। সেই মিলনের সূত্র যদি বা ছিঁড়ে গিয়ে থাকে তবু তাকে সহজে জোড়া দেওয়া চলে। কেননা আমাদের মনের স্বভাবটা অনেকটা তৈরি হয়ে আছে।
ব্যক্তিগত মানুষের  পক্ষে  যেমন জীবিকা  তেমনি  বিশেষ  দেশগত  মানুষের  পক্ষে তার রাষ্ট্রনীতি।  দেশের লোকের  বা  দেশের  রাষ্ট্রনায়কদের  বিষয়বুদ্ধি  এই  রাষ্ট্রনীতিতে  আত্মপ্রকাশ  করে।  বিষয়বুদ্ধি  হচ্ছে  ভেদবুদ্ধি। এপর্যন্ত এমনিই চলছে। বিশেষ বিশেষ রাষ্ট্র একান্তভাবে স্বকীয় স্বার্থসাধনের যে আয়োজনে ব্যাপৃত সেই তার রাষ্ট্রনীতি। তার মিথ্যা দলিল আর অস্ত্রের বোঝা কেবলই ভারি হয়ে উঠছে। এই বোঝা বাড়াবার আয়োজনে পরস্পর পাল্লা দিয়ে চলেছে এর আর শেষ নেই জগতে শান্তি নেই। যেদিন মানুষ স্পষ্ট করে বুঝবে যে সর্বজাতীয় রাষ্ট্রিক সমবায়েই  প্রত্যেক জাতির  প্রকৃত  স্বার্থসাধন  সম্ভব  কেননা  পরস্পরনির্ভরতাই  মানুষের ধর্ম সেই দিনই রাষ্ট্রনীতিও বৃহৎভাবে মানুষের সত্যসাধনার ক্ষেত্র হবে। সেই দিনই সামাজিক মানুষ যেসকল ধর্মনীতিকে সত্য বলে স্বীকার করে রাষ্ট্রিক মানুষও তাকে স্বীকার করবে। অর্থাৎ পরকে ঠকানো পরের ধন চুরি  আত্মশ্লাঘার  নিরবচ্ছিন্ন  চর্চা  এগুলোকে  কেবল  পরমার্থের নয়  ঐক্যবদ্ধ  মানুষের  স্বার্থেরও  অন্তরায় বলে জানবে।   এর প্রতিষ্ঠা হয়তো রাষ্ট্রনীতিতে অহমিকামুক্ত মনুষ্যত্বের আসন প্রতিষ্ঠার প্রথম উদ্‌যোগ।
রাষ্ট্রনীতি যেমন একান্ত নেশনস্বাতন্ত্র্যে জীবিকাও তেমনি একান্ত ব্যক্তিস্বাতন্ত্র্যে আবদ্ধ। এখানে তাই এত প্রতিযোগিতা ঈর্ষা প্রতারণা মানুষের এত হীনতা। কিন্তু মানুষ যখন মানুষ তখন তার জীবিকাও কেবল শক্তিসাধনার ক্ষেত্র না হয়ে মনুষ্যত্বসাধনার ক্ষেত্র হয় এইটেই উচিত ছিল। জীবিকার ক্ষেত্রেও মানুষ কেবল আপন অন্ন পাবে তা নয়  আপন সত্য পাবে এই তো চাই। কয়েক বছর পূর্বে যেদিন সমবায়মূলক জীবিকার কথা প্রথম শুনি আমার মনে জটিল সমস্যার একটা গাঁঠ যেন অনেকটা খুলে গেল। মনে হলযে জীবিকার ক্ষেত্রে স্বার্থের স্বাতন্ত্র্য মানুষের সত্যকে এতদিন অবজ্ঞা করে এসেছিল সেখানে স্বার্থের সম্মিলন সত্যকে আজ প্রমাণ করবার ভার নিয়েছে। এই কথাই বোঝাতে বসেছে যে দারিদ্র্য মানুষের অসম্মিলনে ধন তার সম্মিলনে।  সকল  


    
    

    
    
    

  

