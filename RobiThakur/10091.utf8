

  
    ইন্দুররহস্য ১
                
    
    








  
  

        

      রবীন্দ্র রচনাবলী (:)
    
 
    
    ইন্দুররহস্য ১
    
    
    ইন্দুররহস্য
দিনকতক দেখা গেল সুরির দুটোএকটা বাজনার বই খোয়া যাইতেছে। সন্ধান করিয়া জানা গেল একটা ইন্দুর রাতারাতি উক্ত বইয়ের কাগজ কাটিয়া ছিন্ন খণ্ডগুলি পিয়ানোর তারের মধ্যে গুঁজিয়া দিয়াছে। বৈজ্ঞানিক কৌতূহল  ছাড়া  ইহার  তো  কোনো  উদ্দেশ্য  খুঁজিয়া  পাওয়া  যায়  না।  ইন্দুর  জাতির  স্বাভাবিক…  মধ্যে  একটা বৈজ্ঞানিক  অনুসন্ধিৎসা  প্রকাশ  পায়।  তাহারা  যেরূপ  নিজের  ল্যাজের  উপরে  খাড়া  হইয়া  দাঁড়াইয়া  চারি  দিক পর্যবেক্ষণ করে তাহাদের যেরূপ উজ্জ্বল ক্ষুদ্র দৃষ্টি যেরূপ তীক্ষ্ম দন্ত যেরূপ আগ্রহপূর্ণ সন্ধানপর নাসিকা যেরূপ ঊর্ধ্বোত্থিত সতর্ক কর্ণযুগল যেরূপ বিদ্যুৎগতিতে চারি দিকে ধাবমান হইবার ক্ষমতা সকল জিনিসেই যেরূপ ছিদ্রখনন করিবার তৎপরতা এবং যাহা পায় তাহারই টুকরােরূ যেরূপ সযত্নে নিভৃত গহ্বর— র মধ্যে সঞ্চয় করিবার স্পৃহা তাহাতে তাহাদের   সম্বন্ধে কোনো সন্দেহ থাকে না। বর্তমান প্রবন্ধের ইন্দুরের উল্লেখ করা যাইতেছে সে বোধ করি স্বভাববৈজ্ঞানিক ইন্দুরবংশে একটি বিশেষ প্রতিভাসম্পন্ন মহৎ ইন্দুর। বিস্তর গবেষণায় সে বাজনার বইয়ের সহিত বাজনার তারের একটা সম্বন্ধ নির্ণয় করিতে পারিয়াছে। এখন সমস্ত রাত ধরিয়া পরীক্ষা করিতেছে। বিচিত্র ঐক্যতানপূর্ণ সংগীতের আশ্চর্য রহস্য ভেদ করিবার চেষ্টা করিতেছে। তীক্ষ্ম দন্তাগ্রভাগ দ্বারা বাজনার বই ক্রমাগত  করিতেছে পিয়ানোর তারের সহিত তাহার মিলন সাধন করিতেছে। মনে করিতেছে ঠিক রাস্তা পাইয়াছে এখন অধিকতর গবেষণার সহিত  করিয়া গেলে সংগীততত্ত্ব বাহির হইয়া পড়িবে। এখন বাজনার বই কাটিতে শুরু করিয়াছে ক্রমে বাজনার তার কাটিবে কাঠ  কাটিবে  বাজনাটাকে  শতছিদ্র  করিয়া  সেই  ছিদ্রপথে  আপন  সরু  নাসিকা  ও  চঞ্চল  কৌতূহল  প্রবেশ করাইয়া  দিবে—  মাঝে  হইতে  সংগীত  দেশছাড়া।  আমার  মনে  কেবল  এই  তর্ক  উদয়  হইতেছে  যে ইন্দুরকুলতিলক  যে  উপায়  অবলম্বন  করিয়াছে  তাহাতে  তার  এবং  কাগজের  উপাদানসম্বন্ধে  নূতন  তত্ত্ব আবিষ্ক্রিয়া হইতে পারে কিন্তু উক্ত কাগজের সহিত উক্ত তারের যথার্থ যে সম্বন্ধ তাহা কি সহস্র বৎসরেও বাহির হইবে? অবশেষে কি সংশয়পরায়ণ নব্য ইন্দুরদিগের মনে এইরূপ একটা বিতর্ক উপস্থিত হইবে না যে কাগজ কেবল কাগজ মাত্র এবং তার কেবল তার— কোনো জ্ঞানবান জীবকর্তৃক উহাদের মধ্যে যে একটা আনন্দজনক উদ্দেশ্যবন্ধন বদ্ধ  হইয়াছে তাহা কেবল  প্রাচীন ইন্দুরদিগের যুক্তিহীন সংস্কার  সেই সংস্কারের একটা পরম সফলতা এই দেখা যাইতেছে তাহারই প্ররোচনায় অনুসন্ধানে প্রবৃত্ত হইয়া তার এবং কাগজের আপেক্ষিক কঠিনতা সম্বন্ধে পরিষ্কার ধারণা জন্মিয়াছে। কিন্তু একএকদিন গহ্বরের গভীরতলে দন্তচালনকার্যে নিযুক্ত  থাকিয়া  মাঝে  মাঝে  অপূর্ব  সংগীতধ্বনি  কর্ণকূহরে  প্রবেশ  করে।  সেটা  ব্যাপারটা  কী?  সেটা  একটা রহস্য বটে। কিন্তু এই কাগজ এবং তার সম্বন্ধে অনুসন্ধান করিতে করিতে ক্রমে এই রহস্য শতছিদ্র আকারে উদ্‌ঘাটিত হইয়া যাইবে। 


    
    

    
    
    

  

