

  
    কালের যাত্রা- রথের রাশি, ২০
                
    
    








  
  

        

      রবীন্দ্র রচনাবলী (://.-..)
    
 -->
    
    কালের যাত্রা- রথের রাশি, ২০
    
    
    কালের যাত্রা

সৈনিক 
সর্বনাশ! এতদিন মাথা হেঁট করে বলে এসেছে ওরা — 
তোমরাই আমাদের অন্নবস্ত্রের মালিক । 
আজ ধরেছে উলটো বুলি , এ তো সহ্য হয় না । 

মন্ত্রী 
সৈনিকের প্রতি 
চুপ করো । 
সর্দার , মহাকালের বাহন তোমরাই , 
তোমরা নারায়ণের গরুড় । 
এখন তোমাদের কাজ সাধন করে যাও তোমরা । 
তার পরে আসবে আমাদের কাজের পালা । 
দলপতি 
আয় রে ভাই , লাগাই টান , মরি আর বাঁচি । 
মন্ত্রী 
কিন্তু বাবা , সাবধানে রাস্তা বাঁচিয়ে চোলো । 
বরাবর যে রাস্তায় রথ চলেছে যেয়ো সেই রাস্তা ধরে । 
পোড়ো না যেন একেবারে আমাদের ঘাড়ের উপর । 

দলপতি 
কখনো বড়ো রাস্তায় চলতে পাই নি , তাই রাস্তা চিনি নে । 
রথে আছেন যিনি তিনিই সামলাবেন । 
আয় ভাই , দেখছিস রথচূড়ায় কেতনটা উঠছে দুলে । 
বাবার ইশারা । ভয় নেই আর , ভয় নেই । ওই চেয়ে দেখ্‌ রে ভাই, 
মরা নদীতে যেমন বান আসে 
দড়ির মধ্যে তেমনি প্রাণ এসে পৌঁচেছে । 

পুরোহিত 
ছুঁলো , ছুঁলো দেখছি , ছুলো শেষে রশি ছুঁলো পাষণ্ডেরা । 



মেয়েদের ছুটিয়া প্রবেশ 

সকলে 
ছুঁয়ো না , ছুঁয়ো না , দোহাই বাবা — 
ও গদাধর , ও বনমালী , এমন মহাপাপ কোরো না । 
পৃথিবী যাবে যে রসাতলে । 
আমাদের স্বামী ভাই বোন ছেলে 

    
    

    
    
    

  

