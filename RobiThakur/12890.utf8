

  
    নৈবেদ্য - ৯৭
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৯৭
    
    
    ৯৭

শক্তি মোর অতি অল্প , হে দীনবৎসল , 
আশা মোর অল্প নহে । তব জলস্থল 
তব জীবলোক-মাঝে যেথা আমি যাই 
যেথায় দাঁড়াই আমি সর্বত্রই চাই 
আমার আপন স্থান । দানপত্রে তব 
তোমার নিখিলখানি আমি লিখি লব । 
&; 
&; 
আপনারে নিশিদিন আপনি &; বহিয়া 
প্রতি ক্ষণে ক্লান্ত আমি । শ্রান্ত সেই হিয়া 
তোমার সবার মাঝে করিব স্থাপন 
তোমার সবারে করি আমার আপন । 
নিজ ক্ষুদ্র দুঃখ সুখ জলঘটসম 
চাপিছে দুর্ভর ভার মস্তকেতে মম । 
ভাঙি তাহা ডুব দিব বিশ্বসিন্ধুনীরে , 
সহজে বিপুল জল বহি যাবে শিরে । 


    
    

    
    
    

  

