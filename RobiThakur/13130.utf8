

  
    পুনশ্চবিশ্বশোক ১
                
    
    








  
  

        

      রবীন্দ্র রচনাবলী (:)
    
 
    
    পুনশ্চবিশ্বশোক ১
    
    
    বিশ্বশোক

দুঃখের দিনে লেখনীকে বলি — 
 লজ্জা
দিয়ো না। 
 সকলের নয় যে আঘাত 
 ধোরো না
সবার চোখে। 
 ঢেকো না মুখ অন্ধকারে 
 রেখো না দ্বারে আগল দিয়ে।

 জ্বালো সকল রঙের উজ্জ্বল বাতি 

কৃপণ হোয়ো না। 
 
 
অতি বৃহৎ বিশ্ব 
 অম্লান তার মহিমা 
 অক্ষুব্ধ তার প্রকৃতি। 
 মাথা তুলেছে দুর্দর্শ সূর্যলোকে 
 অবিচলিত অকরুণ দৃষ্টি তার
অনিমেষ 
 
অকম্পিত বক্ষ প্রসারিত 

গিরি নদী প্রান্তরে। 
 আমার সে নয় 

সে অসংখ্যের। 
 বাজে তার ভেরী সকল দিকে 
 জ্বলে
অনিভৃত আলো 
 দোলে পতাকা মহাকাশে। 
তার সমুখে লজ্জা দিয়ো না — 
 আমার ক্ষতি আমার ব্যথা 
 তার সমুখে কণার কণা। 
 
 
এই ব্যথাকে আমার বলে ভুলব যখনি 
 তখনি সে প্রকাশ পাবে বিশ্বরূপে। 
দেখতে পাব বেদনার বন্যা নামে কালের বুকে 



    
    

    
    
    

  

