

  
    স্ফুলিঙ্গ ৫৬
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৫৬
    
    
    স্ফুলিঙ্গ

২১১

যে ফুল এখনো কুঁড়ি

তারি জন্মশাখে
রবি নিজ আশীর্বাদ

প্রতিদিন রাখে।

২১২

যে বন্ধুরে আজও দেখি নাই
 তাহারই বিরহে ব্যথা
পাই।

২১৩

যে ব্যথা ভুলিয়া গেছি
 পরানের তলে
স্বপনতিমিরতটে
 তারা হয়ে জ্বলে।
২১৪

যে ব্যথা ভুলেছে আপনার ইতিহাস
 ভাষা তার নাই আছে
দীর্ঘশ্বাস।
সে যেন রাতের আঁধার দ্বিপ্রহর—
 পাখিগান নাই আছে
ঝিল্লিস্বর।

২১৫

যে যায় তাহারে আর
 ফিরে ডাকা বৃথা।
অশ্রুজলে স্মৃতি তার
 হোক পল্লবিতা।




    
    

    
    
    

  

