

  
    খেয়া  বিদায়১
                
    
    








  
  

        

      রবীন্দ্র রচনাবলী (:)
    
 
    
    খেয়া  বিদায়১
    
    
    বিদায়

 বিদায় দেহো  ক্ষম আমায় ভাই । 
 কাজের পথে আমি তো আর নাই । 

এগিয়ে সবে যাও  না দলে দলে  

জয়মাল্য লও  না তুলি গলে  

আমি এখন বনচ্ছায়াতলে 

অলক্ষিতে পিছিয়ে যেতে চাই । 

তোমরা মোরে ডাক দিয়ো না ভাই । 
 
 অনেক দূরে এলেম সাথে সাথে  
 চলেছিলেম সবাই হাতে হাতে । 

এইখানেতে  দুটি পথের মোড়ে 

হিয়া আমার উঠল কেমন করে 

জানি নে কোন্‌ ফুলের গন্ধ  ঘোরে 

সৃষ্টিছাড়া ব্যাকুল বেদনাতে । 

আর তো চলা হয় না সাথে সাথে । 
 
 তোমরা আজি ছুটেছ যার পাছে 
 সে  সব মিছে হয়েছে মোর কাছে— 

রত্ন খোঁজা  রাজ্য ভাঙা  গড়া  

মতের লাগি দেশ  বিদেশে লড়া  

আলবালে জলসেচন করা 

উচ্চশাখা স্বর্ণচাঁপার গাছে । 

পারি নে আর চলতে সবার পাছে । 
 
 আকাশ ছেয়ে মন  ভোলানো হাসি 
 আমার প্রাণে বাজালো আজ বাঁশি । 

লাগল আলস পথে চলার মাঝে  

হঠাৎ বাধা পড়ল সকল কাজে  

একটি কথা পরান জুড়ে বাজে 

‘ ভালোবাসি  হায় রে ভালোবাসি ' — 


    
    

    
    
    

  

