

  
    পরিশেষ  অগোচর  ১
                
    
    








  
  

        

      রবীন্দ্র রচনাবলী (:)
    
 
    
    পরিশেষ  অগোচর  ১
    
    
    অগোচর 
 হাটের ভিড়ের দিকে চেয়ে
দেখি  
হাজার হাজার মুখ হাজার হাজার ইতিহাস 
 ঢাকা দিয়ে আসে যায়
দিনের আলোয় 

রাতের আঁধারে । 

সব কথা তার 
 কোনো কালে জানবে না
কেউ  

নিজেও জানে না কোনো লোক । 
 মুখর আলাপ তার 
উচ্চস্বরে কত আলোচনা  

তারি অন্তস্তলে 

বিচিত্র বিপুল 

স্মৃতিবিস্মৃতির সৃষ্টিরাশি । 
 সেখানে তো শব্দ নেই
আলো নেই  

বাইরের দৃষ্টি নেই  

প্রবেশের পথ নেই কার ও । 

সংখ্যাহীন মানুষের 

 এই  যে প্রচ্ছন্ন বাণী  অশ্রুত কাহিনী 

কোন্‌ আদিকাল হতে 

অন্তঃশীল অগণ্য ধারায় 

আঁধার মৃত্যুর মাঝে মেশে রাত্রিদিন  

কী হল তাদের  

কী এদের কাজ । 
 
হে প্রিয়  তোমার যতটুকু 

 দেখেছি শুনেছি 
 জেনেছি  পেয়েছি
স্পর্শ করি — 
 তার বহুশতগুণ অদৃশ্য অশ্রুত 

রহস্য কিসের জন্য বন্ধ হয়ে আছে  

কার অপেক্ষায় । 

সে নিরালা ভবনের 

কুলুপ তোমার কাছে নেই । 



    
    

    
    
    

  

