

  
    নৈবেদ্য - ৯২
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৯২
    
    
    ৯২

শক্তিদম্ভ স্বার্থলোভ মারীর মতন 
দেখিতে দেখিতে আজি ঘিরিছে ভুবন । 
দেশ হেতে দেশান্তরে স্পর্শবিষ তার 
শান্তিময় পল্লী যত করে ছারখার । 
যে প্রশান্ত সরলতা জ্ঞানে সমুজ্জ্বল , 
স্নেহে যাহা রসসিক্ত , সন্তোষে শীতল , 
ছিল তাহা ভারতের তপোবনতলে । 
&; 
বস্তুভারহীন মন সর্ব জলে স্থলে 
পরিব্যাপ্ত করি দিত উদার কল্যাণ , 
জড়ে জীবে সর্বভূতে অবারিত ধ্যান 
পশিত আত্মীয়রূপে । আজি তাহা নাশি 
চিত্ত যেথা ছিল সেথা এল দ্রব্যরাশি , 
তৃপ্তি যেথা ছিল সেথা এল আড়ম্বর , 
শান্তি যেথা ছিল সেথা স্বার্থের সমর । 


    
    

    
    
    

  

