

  
    কড়ি ও কোমল  প্রত্যাশা  ১
                
    
    








  
  

        

      রবীন্দ্র রচনাবলী (:)
    
 
    
    কড়ি ও কোমল  প্রত্যাশা  ১
    
    
    প্রত্যাশা

সকলে আমার কাছে যত কিছু চায় 
সকলেরে আমি তাহা পেরেছি কি দিতে  
আমি কি দিই নি ফাঁকি কত জনে হায়  
রেখেছি কত  না ঋণ এই পৃথিবীতে । 
আমি তবে কেন বকি সহস্র প্রলাপ  
সকলের কাছে চাই ভিক্ষা কুড়াইতে  
এক তিল না পাইলে দিই অভিশাপ  
অমনি কেন রে বসি কাতরে কাঁদিতে  
হা ঈশ্বর  আমি কিছু চাহি নাকো আর  
ঘুচাও আমার এই ভিক্ষার বাসনা । 
মাথায় বহিয়া লয়ে চির ঋণভার 
‘ পাইনি' ‘পাইনি' বলে আর কাঁদিব না । 
তোমারেও মাগিব না  অলস কাঁদনি — 
আপনারে দিলে তুমি আসিবে আপনি । 

    
    

    
    
    

  

