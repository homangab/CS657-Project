

  
    শেষ সপ্তক   এগারো২
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   এগারো২
    
    
    শেষ সপ্তক

    
   পাল পড়েছে ঢিলে হয়ে । 
  
     
  দূর্বাঘাস উপবাসে শীর্ণ  
    
কাঁকরঢালা পথের ধারে 
    
   বিলিতি মৌসুমি চারায় 
  
     
  ফুলগুলি রঙ হারিয়ে সংকুচিত । 
    হাওয়া
দিয়েছে পশ্চিম দিক থেকে — 
    
    বিদেশী হাওয়া চৈত্রমাসের
আঙিনাতে । 
    
    গায়ে দিতে হল আবরণ অনিচ্ছায়
। 
   বাঁধানো জলকুণ্ডে জল
উঠছে শিরশিরিয়ে  
  
    টলমল করছে নালগাছের পাতা  
  
     
  লাল মাছ কটা চঞ্চল হয়ে উঠল । 
 
   নেবুঘাস ঝাঁকড়া হয়ে
উঠেছে 
    
  খেলাপাহাড়ের গায়ে । 
   তার মধ্যে থেকে দেখা
যায় 
    
  গেরুয়া পাথরের চতুর্মুখ মূর্তি । 
   সে আছে প্রবহমান
কালের দূর তীরে 
   
     
     
উদাসীন  
   ঋতুর
স্পর্শ লাগে না তার গায়ে । 
 শিল্পের ভাষা তার 
 
    গাছপালার বাণীর
সঙ্গে কোনো মিল নেই । 
 ধরণীর অন্তঃপুর থেকে যে শুশ্রূষা 
   
দিনে রাতে সঞ্চারিত হচ্ছে 
 সমস্ত গাছের ডালে ডালে পাতায় পাতায়  
    ওই
মূর্তি সেই বৃহৎ আত্মীয়তার বাইরে । 
মানুষ আপন গূঢ় বাক্য অনেক কাল আগে 
   যক্ষের মৃত ধনের মতো

ওর মধ্যে রেখেছে নিরুদ্ধ ক ' রে  
   
    প্রকৃতির বাণীর সঙ্গে তার
ব্যবহার বন্ধ । 
 
 সাতটা বাজল ঘড়িতে । 
 
ছড়িয়েপড়া মেঘগুলি গেছে মিলিয়ে । 


    
    

    
    
    

  

