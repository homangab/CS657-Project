

  
    চিত্রাঙ্গদা - ১১, ৩৯
                
    
    








  
  

        

      রবীন্দ্র রচনাবলী (://.-..)
    
 -->
    
    চিত্রাঙ্গদা - ১১, ৩৯
    
    
    চিত্রাঙ্গদা

শ্রান্ত  করি বীরের হৃদয়, ছলনার
                   ভারে। সেও আমি নাহি।
&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;আমি চিত্রাঙ্গদা।
                   দেবী নহি, নহি আমি সামান্যা রমণী।
                   পূজা করি রাখিবে মাথায়, সেও আমি
                   নই; অবহেলা করি পুষিয়া রাখিবে
                   পিছে, সেও আমি নহি। যদি পার্শ্বে রাখ
                   মোরে সংকটের পথে, দুরূহ চিন্তার
                   যদি অংশ দাও, যদি অনুমতি কর
                   কঠিন ব্রতের তব সহায় হইতে,
                   যদি সুখে দুঃখে মোরে কর সহচরী,
                   আমার পাইবে তবে পরিচয়। গর্ভে
                   আমি ধরেছি যে সন্তান তোমার, যদি
                   পুত্র হয়, আশৈশব বীরশিক্ষা দিয়ে
                   দ্বিতীয় অর্জুন করি তারে একদিন
                   পাঠাইয়া দিব যবে পিতার চরণে—
                   তখন জানিবে মোরে, প্রিয়তম।
&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&;&; আজ
                   শুধু নিবেদি চরণে, আমি চিত্রাঙ্গদা,
                   রাজেন্দ্রনন্দিনী।


অর্জুন।&;&;&;&;&;&;&;&;&;&;&;&;&;&;&;&;                           প্রিয়ে আজ ধন্য আমি।


    
    

    
    
    

  

