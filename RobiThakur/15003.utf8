

  
    জীবনস্মৃতি প্রভাতসংগীত ৬
                
    
    








  
  

        

      রবীন্দ্র রচনাবলী (:)
    
 
    
    জীবনস্মৃতি প্রভাতসংগীত ৬
    
    
    প্রভাতসংগীত

যখন  সন্ধ্যাসংগীত  লিখিতেছিলাম  তখন  খণ্ড  খণ্ড  গদ্য  ‘বিবিধ  প্রসঙ্গ’  নামে  বাহির  হইতেছিল।  আর প্রভাতসংগীত  যখন  লিখিতেছিলাম  কিংবা  তাহার  কিছু  পর  হইতে  ঐরূপ  গদ্য  লেখাগুলি  আলোচনা১  নামক গ্রন্থে সংগৃহীত হইয়া ছাপা হইয়াছিল। এই দুই গদ্যগ্রন্থে যে প্রভেদ ঘটিয়াছে তাহা পড়িয়া দেখিলেই লেখকের চিত্তের গতি নির্ণয় করা কঠিন হয় না।২




১ প্রকাশ (?) এপ্রিল ১৮৮৫। রবীন্দ্ররচনাবলীঅ ২
২ “সদরস্ট্রীটে বাসের সাথে আমার আরএকটা কথা মনে আসে। এই সময়ে বিঞ্জান পড়িবার জন্য আমার অত্যন্ত একটা আগ্রহ উপস্থিত হইয়াছিল। তখন হক্‌স্‌লির রচনা হইতে জীবতত্ত্ব ও লক্‌ইয়ার নিউকোম্ব প্রভৃতির গ্রন্থ হইতে জ্যোতির্বিদ্যা নিবিষ্টচিত্তে পাঠ করিতাম। জীবতত্ত্ব ও জ্যোতিষ্কতত্ত্ব আমার কাছে অত্যন্ত উপাদেয় বোধ হইত” – পাণ্ডুলিপি


    
    

    
    
    

  

