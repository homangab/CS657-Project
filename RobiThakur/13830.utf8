

  
    ছড়ার ছবি  পিছুডাকা১
                
    
    








  
  

        

      রবীন্দ্র রচনাবলী (:)
    
 
    
    ছড়ার ছবি  পিছুডাকা১
    
    
    পিছুডাকা


যখন দিনের শেষে 
 
চেয়ে দেখি সমুখপানে সূর্য ডোবার দেশে 
 
মনের মধ্যে ভাবি 
 
অস্তসাগরতলায় গেছে নাবি 
  অনেক সূর্যডোবার সঙ্গে অনেক
আনাগোনা  
 
অনেক দেখাশোনা  
  অনেক কীর্তি  অনেক মূর্তি 
অনেক দেবালয়  
 
শক্তিমানের অনেক পরিচয় । 
  তাদের হারিয়েযাওয়ার ব্যাথায় টান
লাগে না মনে  
 
  কিন্তু যখন চেয়ে দেখি সামনে
সবুজ বনে 
 
ছায়ায় চরছে গোরু  
 
 মাঝ দিয়ে তার পথ গিয়েছে সরু  
 
ছেয়ে আছে শুক্‌নো বাঁশের পাতায়  
 
হাট করতে চলে মেয়ে ঘাসের আঁঠি মাথায়  
 
তখন মনে হঠাৎ এসে এই বেদনাই বাজে — 
 
ঠাঁই রবে না কোনোকালেই ওই যাকিছুর মাঝে । 
  ওই যাকিছুর ছবির ছায়া দুলেছে
কোন্‌কালে 
 
শিশুরচিত্তনাচিয়েতোলা ছড়াগুলির তালে — 
 
তিরপূর্নির চরে 
 
বালি ঝুর্‌ঝুর্‌ করে  
 
কোন্‌ মেয়ে সে চিকনচিকন চুল দিচ্ছে ঝাড়ি  
 
পরনে তার ঘুরেপড়া ডুরে একটি শাড়ি । 
 
ওই যাকিছু ছবির আভাস দেখি সাঁঝের মুখে 
  মর্তধরার পিছুডাকা দোলা লাগায়
বুকে । 



    
    

    
    
    

  

