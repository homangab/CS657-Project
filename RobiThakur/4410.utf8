

  
    নটরাজ বিলাপ ২৭
                
    
    








  
  

        

      রবীন্দ্র রচনাবলী (:)
    
 
    
    নটরাজ বিলাপ ২৭
    
    
    নটরাজ
     গান 


শিউলি ফুল  শিউলি ফুল  
কেমন ভুল  এমন ভুল ? 

  রাতের বায় কোন্‌ মায়ায় 
  আনিল হায় বনছায়ায়  
  ভোরবেলায় বারে বারেই 
  
    
      ফিরিবারেই হলি ব্যাকুল । 
    
  

কেন রে তুই উন্মনা  
নয়নে তোর হিমকণা ? 

  কোন্‌ ভাষায় চাস বিদায়  
  গন্ধ তোর কী জানায়  
  সঙ্গে হায় পলে পলেই 
  
    
      দলে দলেই যায় বকুল ।
      
    
  



বিলাপ
গান 

  
চরণরেখা তব যেপথে দিলে লেখি 
চিহ্ন আজি তারি আপনি ঘুচালে কি ? 

  ছিল তো শেফালিকা 
  তোমারি লিপিলিখা 

তারে যে তৃণতলে আজিকে লীন দেখি ? 
কাশের শিখা যত কাঁপিছে থরথরি  
মলিন মালতী যে পড়িছে ঝরি ঝরি । 

  তোমার যেআলোকে 
  অমৃত দিত চোখে  

স্মরণ তারো কি গো মরণে যাবে ঠেকি ? 

    
    

    
    
    

  

