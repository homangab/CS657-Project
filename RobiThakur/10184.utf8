

  
    পরিশিষ্ট,৩৮
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশিষ্ট,৩৮
    
    
    পরিশিষ্ট


আপন কারা-ভবনে পাছে 


আপনি হয় হারা । 


দেখা যাচ্ছে, এখানে পদশেষের অংশটিকে খর্ব করা হয়েছে। যদি লেখা যেত–

আঁধার রাতি জ্বেলেছে বাতি 

আকাশ ভরি অযুত তারা 


তাহলে  ছন্দের  কাছে  দেনা  বাকি  থাকত  না।  কিন্তু,  পূর্বোক্ত  প্রথম  শ্লোকটির  পদশেষে  পাঁচমাত্রার  থেকে তিনমাত্রাকে জবাব দেওয়া হয়েছে। তাহলে বুঝতে হবে, সেই তিনমাত্রা দেহত্যাগ করে ঐখানেই বসে আছে যতিকে ভর করে।
কিন্তু, এই কৈফিয়তটা সম্পূর্ণ হল বলে মনে হয় না, আরও কথা আছে। প্রকৃতির কাজের অলংকরণতত্ত্বটা আলোচ্য। দুই পা দুই হাত নিয়ে দেহটা দাঁড়ালো, দুই কাঁধে দুটো মুণ্ড বসালেই সম্মিতি অর্থাৎ  ঘটত। তা না করে দুই কাঁধের মাঝখানে একটি মুণ্ড বসিয়ে সমাপ্তিটা সংক্ষিপ্ত করা হয়েছে। কৃষ্ণচূড়ার গাছে ডাঁটার দু ধারে দুটি করে পত্রগুচ্ছ চলতে চলতে প্রান্তে এসে থামল একটিমাত্র গুচ্ছে। অলংকরণের ধারা যেখানে পূর্ণ হয়েছে সেখানে একটিমাত্র তর্জনী, ছোটো একটি ইশারা।
সকল ভাষারই  যতি আছে, কিন্তু যতিকে বাটখারাস্বরূপ  করে ছন্দের  ওজন পূরণ বাংলা  ছন্দ  ছাড়া আর কোনো ছন্দে আছে কি না জানি নে। সংস্কৃত ছন্দে এই রীতি বিরল, তবু একেবারে পাওয়া যায় না তা নয়।

বদসি যদি কিঞ্চিদপি দন্তরুচিকৌমুদী 

হরতি দরতিমিরমতি ঘোরম্‌ ০ ০ । 


যতিকে কেবল বিরতির স্থান না দিয়ে তাকে পূর্তির কাজে লাগাবার অভ্যাস আরম্ভ হয়েছে আমাদের ছড়ার ছন্দ থেকে। ছড়া আবৃত্তি করবার সময় আপনি যতির জোগান দেয় আমাদের কান।

কাক কালো বটে , পিক সেও কালো , 

কালো সে ফিঙের বেশ , 

তাহার অধিক কালো যে , কন্যা , 

তোমার চিকন কেশ । 


এমন করে ছন্দটাকে পুরোপুরি ভরিয়ে দিলে কানের কাছে ঋণী হতে হত না। কিন্তু, এতে ছড়ার জাত যেত। ছড়ার রীতি এই যে, সে কিছু ধ্বনি জোগায় নিজে, কিছু আদায় করে কণ্ঠের কাছ থেকে; এ দুয়ের মিলনে সে হয়  পূর্ণ।  প্রকৃতি  আমের  মধুরতায়  জল  মিশিয়েছেন,  তাকে  আমসত্ত্ব  করে  তোলেন  নি;  সেজন্যে  রসজ্ঞ ব্যক্তিমাত্রই কৃতজ্ঞ। তেমনি যথেষ্ট যতি মিশোল করা হয়েছে ছড়ার ছন্দে, শিশুকাল থেকে বাঙালি তাতে আনন্দ পায়। সে সহজেই আউড়েছে–

কাক কালো , কোকিল কালো , 

কালো ফিঙের বেশ , 

তাহার অধিক কালো , কন্যে , 

তোমার চিকন কেশ । 


কিংবা–

টুমুস টুমুস বাদ্যি বাজে , 

লোকে বলে কী , 




    
    

    
    
    

  

