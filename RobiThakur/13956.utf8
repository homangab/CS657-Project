

  
    অনূদিত কবিতা - তারা ও আঁখি, ১
                
    
    








  
  

        

      রবীন্দ্র রচনাবলী (://.-..)
    
 -->
    
    অনূদিত কবিতা - তারা ও আঁখি, ১
    
    
    তারা ও আঁখি
কাল সন্ধ্যাকালে ধীরে সন্ধ্যার বাতাস , 
বহিয়া আনিতেছিল ফুলের সুবাস । 
রাত্রি হ ' ল , আঁধারের ঘনীভূত ছায়ে 
পাখিগুলি একে একে পড়িল ঘুমায়ে । 
প্রফুল্ল বসন্ত ছিল ঘেরি চারি ধার 
আছিল প্রফুল্লতর যৌবন তোমার , 
তারকা হাসিতেছিল আকাশের মেয়ে , 
ও আঁখি হাসিতেছিল তাহাদের চেয়ে । 
দুজনে কহিতেছিনু কথা কানে কানে , 
হৃদয় গাহিতেছিল মিষ্টতম তানে । 
রজনী দেখিনু অতি পবিত্র বিমল , 
ও মুখ দেখিনু অতি সুন্দর উজ্জ্বল । 
সোনার তারকাদের ডেকে ধীরে ধীরে , 
কহিনু , “ সমস্ত স্বর্গ ঢালো এর শিরে! ” 
বলিনু আঁখিরে তব “ ওগো আঁখি-তারা , 
ঢালো গো আমার ' পরে প্রণয়ের ধারা । ” 

&; 
&;&;&;&;&;&;&;&;&;&;&;&;&;&;&;&;&;&;&;&;
—   


    
    

    
    
    

  

