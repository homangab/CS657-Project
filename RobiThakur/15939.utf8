

  
    ব্যক্তিপ্রসঙ্গ-৬
                
    
    








  
  

        

      রবীন্দ্র রচনাবলী (://.-..)
    
 -->
    
    ব্যক্তিপ্রসঙ্গ-৬
    
    
    ব্যক্তিপ্রসঙ্গ
৭
প্রফুল্লচন্দ্র রায়
প্রেম রসায়নে, ওগো সর্বজনপ্রিয় 
করিলে বিশ্বের জনে আপন আত্মীয়। 

৮
রামমোহন রায়
হে রামমোহন, আজি শতেক বৎসর করি পার 
মিলিল তোমার নামে দেশের সকল নমস্কার। 
মৃত্যু-অন্তরাল ভেদি দাও তবে অন্তহীন দান 
যাহা কিছু জরাজীর্ন তাহাতে জাগাও নব প্রাণ। 
যাহা কিছু মূঢ় তাহে চিত্তের পরশমণি তব 
এনে দিক উদ্ বোধন, এনে দিক শক্তি অভিনব। 

৯
দেশবন্ধু চিত্তরঞ্জন 
এনেছিলে সাথে ক ' রে মৃত্যুহীন প্রাণ, 
মরণে তাহাই তুমি করি গেলে দান। 

১০
চিত্তরঞ্জন দাস
স্বদেশের যে ধূলিরে শেষ স্পর্শ দিয়ে গেলে তুমি 
বক্ষের অঞ্চল পাতে সেথায় তোমার জন্মভূমি। 
দেশের বন্দনা বাজে শব্দহীন পাষানের গীতে — 
এসো দেহহীন স্মৃতি মৃত্যুহীন প্রেমের বেদিতে। 




    
    

    
    
    

  

