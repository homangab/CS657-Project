

  
    সোনার তরী  অনাদৃত২
                
    
    








  
  

        

      রবীন্দ্র রচনাবলী (:)
    
 
    
    সোনার তরী  অনাদৃত২
    
    
    সোনার তরী

লয়ে দিবসের ভার ফিরিনু ঘরে  
তখন উঠিছে চাঁদ আকাশ ' পরে । 
 গ্রামপথে নাহি লোক  
 পড়ে আছে ছায়ালোক  
 মুদে আসে দুটি চোখ 

স্বপনভরে  
ডাকিছে বিরহী পাখি কাতর স্বরে । 
 
সে তখন গৃহকাজ সমাধা করি 
কাননে বসিয়া ছিল মালাটি পরি । 
 কুসুম একটি দুটি 
 তরু হতে পড়ে টুটি  
 সে করিছে কুটিকুটি 

নখেতে ধরি  
আলসে আপন মনে সময় হরি । 
 
বারেক আগিয়ে যাই  বারেক পিছু । 
কাছে গিয়ে দাঁড়ালেম  নয়ন নিচু । 
 যা ছিল চরণে রেখে 
 ভূমিতল দিনু ঢেকে  


সে কহিল দেখে দেখে  

‘ চিনি নে কিছু । ' — 
শুনি রহিলাম শির করিয়া নিচু । 
 
 
ভাবিলাম  সারাদিন সারাটি বেলা 
বসে বসে করিয়াছি কী ছেলেখেলা 
 না জানি কী মোহে ভুলে 
 গেনু অকূলের কূলে  
 ঝাঁপ দিনু কুতূহলে — 

আনিনু মেলা 
অজানা সাগর হতে অজানা ঢেলা । 
 


    
    

    
    
    

  

