

  
    সন্ধ্যাসংগীত - সংযোজন,১৮
                
    
    








  
  

        

      রবীন্দ্র রচনাবলী (://.-..)
    
 -->
    
    সন্ধ্যাসংগীত - সংযোজন,১৮
    
    
    সন্ধ্যাসংগীত

আসিব না দিতে তব শান্তিতে ব্যাঘাত , 
এ জন্মের তরে সখি কহো একবার 
একটি স্নেহের বাণী অভাগার’ পরে , 
ভ্রমিয়া বেড়াব যবে সুদূর বিদেশে 
সে-কথার প্রতিধ্বনি বাজিবে হৃদয়ে! ' 
&; 
থামো স্মৃতি — থামো তুমি , থামো এইখানে , 
সম্মুখে তোমার ও কি দৃশ্য মর্মভেদী ? 
মালতী আমার সেই প্রাণের ভগিনী , 
শৈশবকালের মোর খেলাবার সাথী 
যৌবনকালের মোর আশ্রয়ের ছায়া , 
প্রতি দুঃখ প্রতি সুখ প্রতি মনোভাব 
যার কাছে না বলিলে বুক যেত ফেটে , 
সেই সে মালতী মোর হয়েছে বিধবা! 
আপনার দুঃখে মগ্ন স্বার্থপর আমি 
ভালো করে পারিনু না করিতে সান্ত্বনা! 
নিজের চোখের জলে অন্ধ এ নয়নে 
পরের চোখের জল পেনু না দেখিতে! 
ছেলেবেলাকার সেই পুরানো কুটিরে 
হাসিতে হাসিতে এল মালতী আমার , 
সে-হাসির চেয়ে ভালো তীব্র অশ্রুজল! 
কে জানিত সে-হাসির অন্তরে অন্তরে 
কালরাত্রি অন্ধকার রয়েছে লুকায়ে! 
একদিনো বলে নি সে কোনো দুঃখ-কথা , 
একদিনো কাঁদে নি সে সমুখে আমার! 
জানি জানি মালতী সে স্বর্গের দেবতা! 
নিজের প্রাণের বহ্নি করিয়া গোপন , 
পরের চোখের জল দিত সে মুছায়ে । 
ছেলেবেলাকার সেই হাসিটি তাহার 
সমস্ত আনন তার রাখিত উজ্জ্বলি , 
কত-না করিত যত্ন করিত সান্ত্বনা । 
হাসিতে হাসিতে কত করিত আদর! 


    
    

    
    
    

  

