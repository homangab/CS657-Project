

  
    বাংলাভাষাপরিচয় ১৯২
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ১৯২
    
    
    বাংলাভাষাপরিচয় ১৯

এনে দেওয়া হয়। ‘না’ শব্দের ক্রিয়াপদের রূপ বাংলা ভাষার আরএকটি বিশেষত্ব যথা : আমি নই তুমি নও সে নয় তিনি নন আমি নেই তুমি নেই সে নেই তিনি নেই হই নে হও না হয় না হন না হয় নি হন নি।
বাংলা ক্রিয়াপদে নানারকম শব্দযোজনায় নানারকম ভঙ্গী। তার কতকগুলি সার্থক কতকগুলি নিরর্থক। ক্রিয়াপদে এতরকম ইশারা বোধ হয় আরকোনো ভাষায় নেই।
পড়ল বা করলে বা শব্দে আশঙ্কার সূচনা। কোনো ক্রিয়াবিশেষণযোগে এর ভাবটা প্রকাশ হতে পারত না।
এতে যদি ইকার যোগ করা যায় তাতে আরএকরকম ভঙ্গী এসে পড়ে। হলই বা করলই বা : এর ভঙ্গীতে সুরের বৈচিত্র্য অনুসারে ক্ষমাও বোঝাতে পারে স্পর্ধাও বোঝাতে পারে উপেক্ষাও বোঝাতে পারে।
হল বুঝি করল বুঝি হল বলে করল বলে : আসন্ন অপ্রিয়তার আশঙ্কা।
হল যে করল যে : উদ্‌বেগ।
হল তো করলে তো : অপ্রত্যাশিতের সম্বন্ধে বিস্ময়।
আবার ওকেই প্রশ্নের সুরে বদলিয়ে যদি বলা হয় ‘হল তো?’ তা হলে জানানো হয় : এখন তো আর কোনো নালিশ রইল না?
হোক না করুক না হোক্‌গে করুক্‌গে মরুক্‌গে : ঔদাসীন্য।
হলই বা করলই বা নাই বা হল নাহয় হল : স্পর্ধার ভাষা।
হবে বা হবেও বা : দ্বিধা এবং স্বীকার মিশিয়ে।
হবেই হবে করবেই করবে : সুনিশ্চিত প্রত্যাশা।
করতেই হবে হতেই হবে করাই চাই হওয়াই চাই : ইচ্ছার জোর প্রয়োগ।
হলেই হল : অর্থাৎ হয় যদি তবে আরকোনো তর্কের দরকার নেই।
হোকগে ছাই মরুকগে ছাই : প্রবল ঔদাস্য।


    
    

    
    
    

  

