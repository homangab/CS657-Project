

  
    রোগশয্যায়   ২৮
                
    
    








  
  

        

      রবীন্দ্র রচনাবলী (:)
    
 
    
    রোগশয্যায়   ২৮
    
    
    ২৮

যে চৈতন্যজ্যোতি 
প্রদীপ্ত রয়েছে মোর অন্তরগগনে 
নহে আকস্মিক বন্দী প্রাণের সংকীর্ণ সীমানায়  
আদি যার শূন্যময়  অন্তে যার মৃত্যু নিরর্থক  
মাঝখানে কিছুক্ষণ 
যাহাকিছু আছে তার অর্থ যাহা করে উদ্ভাসিত । 
এ চৈতন্য বিরাজিত আকাশে আকাশে 
আনন্দঅমৃত  রূপে — 
আজি প্রভাতের জাগরণে 
এ বাণী উঠিল বাজি মর্মে মর্মে মোর  
এ বাণী গাঁথিয়া চলে সূর্য গ্রহ তারা 
অস্খলিত ছন্দসূত্রে অনিঃশেষ সৃষ্টির উৎসবে । 


    
    

    
    
    

  

