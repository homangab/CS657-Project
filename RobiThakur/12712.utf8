

  
    পুনশ্চবাসা  ৩
                
    
    








  
  

        

      রবীন্দ্র রচনাবলী (:)
    
 
    
    পুনশ্চবাসা  ৩
    
    
    পুনশ্চ
 তার স্বামী যায় দেখতে খেতের কাজ 

লাল টাট্টু ঘোড়ায় চড়ে। 
 নদীর ও পারে রাস্তা 

রাস্তা ছাড়িয়ে ঘন বন — 
 সে দিক থেকে শোনা যায় সাঁওতালের বাঁশি 
 আর শীতকালে সেখানে বেদেরা করে বাসা 

ময়ূরাক্ষী নদীর ধারে। 

 
 এই পর্যন্ত। 
এ বাসা আমার হয় নি বাঁধা হবেও না। 
 ময়ূরাক্ষী নদী দেখিও
নি কোনো দিন। 

ওর নামটা শুনি নে কান দিয়ে 

নামটা দেখি চোখের উপরে — 

মনে হয় যেন ঘননীল মায়ার অঞ্জন 

লাগে চোখের পাতায়। 
আর মনে হয় 
 আমার মন বসবে না আর কোথাও 
 সবকিছু
থেকে ছুটি নিয়ে 

চলে যেতে চায় উদাস প্রাণ 

ময়ূরাক্ষী নদীর ধারে। 
    
    

    
    
    

  

