

  
    পরিশিষ্ঠ ৩৭
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ঠ ৩৭
    
    
    পরিশিষ্ঠ 

তিন’ প্রকর্ষবাচক। অর্থাৎ যখন বলি ‘চার চার পেয়াদা আসিয়া হাজির’ তখন একেবারে চার পেয়াদা আসায় বাহুল্যজনিত বিস্ময় প্রকাশ করি। প্রদীপের সমালোচক মহাশয় বলেন এই স্থলের দ্বিত্ব বিভক্তবহুলতাঞ্জাপক। অর্থাৎ যখন বলা হয় ‘তাহাদিগকে ধরিবার জন্য চার চার জন পেয়াদা আসিয়া হাজির’ তখন সমালোচক মহাশয়ের মতে তাহাদের প্রত্যেকের জন্য চার চার পেয়াদা আসিয়া উপস্থিত ইহাই বুঝায়। আমরা এ কথায় সায় দিতে পারিলাম না। বিহারীবাবুও দৃষ্টান্ত দ্বারা দেখাইয়াছেন একজনের জন্যও ‘চার চার পেয়াদা’ বাংলাভাষা অনুসারে আসিতে পারে। বিহারীবাবু বলেন দৃষ্টান্ত অনুসারে দুই অর্থই সংগত হয়। অর্থাৎ প্রকর্ষ এবং বিভক্তবহুলতা দুইই বুঝাইতে পারে। তাহা ঠিক নহে–প্রকর্ষই বুঝায় সেই প্রকর্ষ একজনের সম্বন্ধেও বুঝাইতে পারে ভিন্ন ভিন্ন লোকের সম্বন্ধেও বুঝাইতে পারে সুতরাং উভয়বিধ প্রয়োগের মধ্যে প্রকর্ষ ভাবই সাধারণ।
প্রতিষ্ঠান কথাটা আমাকে বানাইতে হইল। ইংরেজি কথাটা । ইহার কোনো বাংলা প্রচলিত প্রতিশব্দ পাইলাম না। যেপ্রথা কোনোএকটা বিশেষ ব্যবস্থাকে অবলম্বন করিয়া দেশে প্রতিষ্ঠালাভ করিয়া যায় তাহাকে প্রতিষ্ঠান বলিতে দোষ দেখি না।  শব্দের বাংলা অনুষ্ঠান এবং  শব্দের বাংলা প্রতিষ্ঠান করা যাইতে পারে।


    
    

    
    
    

  

