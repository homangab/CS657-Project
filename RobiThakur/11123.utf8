

  
    ছবি ও গান  জাগ্রত স্বপ্ন ২
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  জাগ্রত স্বপ্ন ২
    
    
    ছবি ও গান

 যেন রে কোথায় তরুর
ছায়ায় 
 
বসিয়া রূপসী বালা  
  কুসুমশয়নে আধেক মগনা 
  বাকলবসনে আধেক  নগনা 
  সুখদুখগান গা ই ছে
শুইয়া 
 
গাঁথিতে গাঁথিতে মালা । 
  ছায়ায় আলোকে  নিঝরের
ধারে  
  কোথা কোন্‌ গুপ্ত
গুহার মাঝারে  
  যেন হেথা হোথা কে
কোথায় আছে 
 
এখনি দেখিতে পাব — 
  যেন রে তাদের চরণের
কাছে 
 
বীণা লয়ে গান গাব । 
  শুনে শুনে তারা আনত
নয়নে 
 
  হাসিবে
মুচুকি হাসি  
  শরমের আভা অধরে কপোলে 
 
বেড়াইবে ভাসি ভাসি । 
  মাথায় বাঁধিয়া ফুলের
মালা 
 
বেড়াইব বনে বনে । 
  উড়িতেছে কেশ  উড়িতেছে
বেশ  
  উদাস পরান কোথা
নিরুদ্দেশ  
  হাতে লয়ে বাঁশি মুখে
লয়ে হাসি  
 
ভ্রমিতেছি আনমনে । 
  চারি দিকে মোর বসন্ত
হসিত  
  যৌবনকুসুম প্রাণে
বিকশিত  
  কুসুমের'পরে ফেলিব চরণ

 
যৌবনমাধুরীভরে । 
  চারি দিকে মোর মাধবী
মালতী 
 
সৌরভে আকুল করে । 
  কেহ কি আমারে চাহিবে
না ? 
  কাছে এসে গান গাহিবে
না ? 
  পিপাসিত প্রাণে চাহি
মুখপানে 
 
কবে না প্রাণের আশা ? 

    
    

    
    
    

  

