

  
    রূপান্তর- কালিদাস-ভবভূতি, ৩
                
    
    








  
  

        

      রবীন্দ্র রচনাবলী (://.-..)
    
 -->
    
    রূপান্তর- কালিদাস-ভবভূতি, ৩
    
    
    রূপান্তর

অশোকনির্ভর্ৎসিতপদ্মরাগমাকৃষ্টহেমদ্যুতিকর্ণিকারম্‌ । 
মুক্তাকলাপীকৃতসিন্ধুবারং বসন্তপুষ্পভরণং বহন্তী ॥ ৫৩ 
&; 
আবর্জিতা কিঞ্চিদিব স্তনাভ্যাং বাসো বসানা তরুণার্করাগম্‌ । 
পর্যাপ্তপুষ্পস্তবকাবনম্রা সঞ্চারিণী পল্লবিনী লতেব ॥ ৫৪ 
&; 
স্রস্তাং নিতম্বাদবলম্বমানা পুনঃ পুনঃ কেশরদামকাঞ্চীম্‌ । 
ন্যাসীকৃতাং স্থানবিদা স্মরেণ মৌর্বীং দ্বিতীয়ামিব কার্মুকস্য ॥
৫৫ 
&; 
সুগন্ধিনিশ্বাসবিবৃদ্ধতৃষ্ণং বিম্বাধরাসন্নচরং দ্বিরেফম্‌ । 
প্রতিক্ষণং সম্ভ্রমলোলদৃষ্টির্লীলারবিন্দেন নিবারয়ন্তী ॥ ৫৬ 
&; 
তাং বীক্ষ্য সর্বাবয়বানবদ্যাং রতেরপি হ্রীপদমাদধানাম্‌ । 
জিতেন্দ্রিয়ে শূলিনি পুষ্পচাপঃ স্বকার্যসিদ্ধিং পুনরাশশংস ॥ ৫৭ 
&; 
ভবিষ্যতঃ পত্যুরুমা চ শম্ভোঃ সমাসসাদ প্রতিহারভূমিম্‌ । 
যোগাৎ স চান্তঃ পরমাত্মসংঞ্ জং দৃষ্‌ট্বা পরং জ্যোতিরুপাররাম ॥
৫৮ 
&; 
তস্মৈ শশংস প্রণিপত্য নন্দী শুশ্রূষয়া শৈলসুতামুপেতাম্‌ । 
প্রবেশয়ামাস চ ভর্তুরেনাং ভ্রূক্ষেপমাত্রানুমতপ্রবেশাম্‌ ॥ ৬০ 
&; 
তস্যাঃ সখীভ্যাং প্রণিপাতপূর্বং স্বহস্তলূনঃ শিশিরাত্যয়স্য । 
ব্যকীর্যত ত্র্যম্বকপাদমূলে পুষ্পোচ্চয়ঃ পল্লবভঙ্গভিন্নঃ ॥ ৬১ 
&; 
উমাপি নীলালকমধ্যশোভি বিস্রংসয়ন্তী নবকর্ণিকারম্‌ । 
চকার কর্ণচ্যুতপল্লবেন মুর্ধ্না প্রণামং বৃষভধ্বজায় ॥ ৬২ 
&; 
অনন্যভাজং পতিমাপ্নুহীতি সা তথ্যমেবাভিহিতা ভবেন । 
ন হীশ্বরব্যাহৃতয়ঃ কদাচিৎ পুষ্ণন্তি লোকে বিপরীতমর্থম্‌ ॥ ৬৩ 
&; 
কামস্তু বাণাবসরং প্রতীক্ষ পতঙ্গবদ্‌বহ্নিমুখং বিবিক্ষুঃ । 
উমাসমক্ষং হরবদ্ধলক্ষ্যঃ শরাসনজ্যাং মুহুরামমর্শ ॥ ৬৪ 
&; 




    
    

    
    
    

  

