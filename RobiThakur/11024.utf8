

  
    প্রভাতসংগীত সমাপন ২
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত সমাপন ২
    
    
    প্রভাতসংগীত


আজ আমি কথা কহিব না ।

আয় তুই কাছে আয় তোরে মোর প্রাণ চায়

তোর কাছে শুধু বসে রই।

দেখি শুধু কথা নাহি কই।
ললিত পরশে তোর পরানে লাগিছে ঘোর

চোখে তোর বাজে বেণুবীণা

তুই মোরে গান শুনাবি না?
জেগেছে নূতন প্রাণ বেজেছে নূতন গান

ওই দেখ পোহায়েছে রাতি।
আমারে বুকেতে নে রে কাছে আয়আমি যে রে

নিখিলের খেলাবার সাথী।
চারি দিকে সৌরভ চারি দিকে গীতরব

চারি দিকে সুখ আর হাসি
চারি দিকে শিশুগুলি মুখে আধো আধো বুলি

চারি দিকে স্নেহপ্রেমরাশি
আমারে ঘিরেছে কারা সুখেতে করেছে সারা

জগতে হয়েছে হারা প্রাণের বাসনা।

আর আমি কথা কহিব না

আর আমি গান গাহিব না।




    
    

    
    
    

  

