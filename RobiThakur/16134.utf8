

  
    পরিশিষ্ট৫১
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট৫১
    
    
    পরিশিষ্ট

জাগাইতে আসিয়াছে। প্রাচীন ভারত তপোবনে বসিয়া একদিন এই জাগরণের মন্ত্র পাঠ করিয়াছিল : 
	উত্তিষ্ঠত জাগ্রত প্রাপ্য বরান্‌ নিবোধত।
	ক্ষুরস্য ধারা নিশিতা দুরত্যয়া
	দুর্গং পথস্তৎ কবয়ো বদন্তি।

উঠ জাগো যাহাকিছু শ্রেষ্ঠ তাহাই প্রাপ্ত হইয়া প্রবুদ্ধ হও। কবিরা বলিতেছেন সেই পথ ক্ষুরধারা শাণিত দুর্গম।
য়ুরোপও আমাদের রুদ্ধহৃদয়ের দ্বারে আঘাত করিয়া সেই মন্ত্রের পুনরুচ্চারণ করিতেছে  বলিতেছে যাহা শ্রেষ্ঠ তাহাই প্রাপ্ত হইয়া প্রবুদ্ধ হও। যাহা শ্রেষ্ঠ তাহা আরকেহ ভিক্ষাস্বরূপ দান করিতে পারে না  আবেদনপত্রপুটে তাহা ধারণ করিতে পারে না তাহা সন্ধান করিতে হইলে দুর্গম পথেই চলিতে হয়।
সে পথ কোথায়। অরণ্যে সেপথ আচ্ছন্ন হইয়া গেছে তবু পিতামহদের পদচিহ্ন এখনো সেপথ হইতে লুপ্ত হয় নাই।
কিন্তু হায় পথের চেয়ে সেই পথলোপকারী অরণ্যের প্রতিই আমাদের মমতা। আমাদের প্রাচীন মহত্ত্বের মূলধারাটি কোথায় এবং তাহাকে নষ্ট করিয়াছে কোন্‌ বিকারগুলিতে ইহা আমরা বিচার করিয়া স্বতন্ত্র করিয়া দেখিতে পারি না। স্বজাতিগর্ব মাঝে মাঝে আমাদের উপর ভর করে তখন যেগুলি আমাদের স্বজাতির গর্বের বিষয় এবং যাহা লজ্জার বিষয় যাহা সনাতন এবং যাহা অধুনাতন যাহা স্বজাতির স্বরূপগত এবং যাহা আকস্মিক ইহার মধ্যে আমরা কোনো ভেদ দেখিতে পাই না । যাহা আমাদের আছে তাহাকেই ভালো বলিয়া যাহা আমাদের ছিল তাহাকে অবমানিত করি । 
এ কথা ভুলিয়া যাই ভালোর প্রমাণ সেভালোকে যাহারা আশ্রয় করিয়া আছে তাহারাই । সবই যদি ভালো হইবে তবে আমরা ভ্রষ্ট হইলাম কী করিয়া । 
এ কথা মনে রাখিতে হইবে যেআদর্শ যথার্থ মহান তাহা কেবল কালবিশেষ বা অবস্থাবিশেষের উপযোগী নহে । তাহাতে মনুষ্যকে মনুষ্যত্ব দান করে সেমানুষ সকল কালে সকল অবস্থাতেই আপন শ্রেষ্ঠতা রাখিতে পারে । 
আমার দৃঢ়বিশ্বাস প্রাচীন ভারতে যেআদর্শ ছিল তাহা ক্ষণভঙ্গুর নহে  বিলাতে গেলে তাহা নষ্ট হয় না বাণিজ্যে প্রবৃত্ত হইলে তাহা বিকৃত হয় না বর্তমান কালোপযোগী কর্মে নিযুক্ত হইতে গেলে তাহা অনাবশ্যক হইয়া উঠে না । যদি তাহা হইত তবে সেআদর্শকে মহান বলিতে পারিতাম না ।
সকল সভ্যতারই মূল মহত্ত্বসূত্রটি চিরন্তন এবং তাহার বাহ্য আয়তনটি সাময়িক  তাহা মূলসূত্রকে অবলম্বন করিয়া কালে কালে পরিবর্তিত হইয়া চলিয়াছে। 
য়ুরোপীয় সভ্যতার বাহ্য অবয়বটি যদি আমরা অবলম্বন করি তবে আমরা ভুল করিব । কারণ যাহা ইংলন্ডের ইতিহাসে বাড়িয়াছে ভারতের ইতিহাসে তাহার স্থান নাই। এই কারণেই বিলাতে গিয়া আমরা ইংরেজের বাহ্য আচারের যেঅনুকরণ করি এ দেশে তাহা অস্থানিক অসাময়িক বিদ্রূপমাত্র । কিন্তু সেই সভ্যতার চিরন্তন অংশটি যদি আমরা গ্রহণ করি তবে তাহা সর্বদেশে সর্বকালেই কাজে লাগিবে । 
তেমনই ভারতবর্ষীয় প্রাচীন আদর্শের মধ্যেও একটা চিরন্তন এবং একটা সাময়িক অংশ আছে । 
৬॥৪৫
 
যেটা সাময়িক সেটা অন্য সময়ে শোভা পায় না। সেইটেকেই যদি প্রধান করিয়া দেখি তবে বর্তমান কাল ও বর্তমান অবস্থা দ্বারা আমরা পদে পদে বিড়ম্বিত উপহসিত হইব। কিন্তু ভারতবর্ষের চিরন্তন আদর্শটিকে যদি আমরা বরণ করিয়া লই তবে আমরা ভারতবর্ষীয় থাকিয়াও নিজেদের নানা কাল নানা অবস্থার উপযোগী করিতে পারিব। 
	এ কথা যিনি বলেন ভারতবর্ষীয় আদর্শে লোককে কেবলই তপস্বী করে কেবলই ব্রাহ্মণ করিয়া তুলে তিনি ভুল বলেন এবং 


    
    

    
    
    

  

