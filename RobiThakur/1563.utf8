

  
    পুরোনো বাড়ি২
                
    
    








  
  

        

      রবীন্দ্র রচনাবলী (:)
    
 
    
    পুরোনো বাড়ি২
    
    
    পুরোনো বাড়ি
৪

বাড়ির এই ভাগটায় রোজ একটুআধটু মেরামত চলছে।
ফাটা সাসির উপর কাগজ আঁটা হল বারান্দায় রেলিঙের ফাঁকগুলোতে বাঁখারি বেঁধে দিলে শোবার ঘরে ভাঙা জানলা ইঁট দিয়ে ঠেকিয়ে রাখলে দেয়ালে চুনকাম হল কিন্তু কালো ছাপগুলোর আভাস ঢাকা পড়ল না।
ছাদে আলসের ’পরে গামলায় একটা রোগা পাতাবাহারের গাছ হঠাৎ দেখা দিয়ে আকাশের কাছে লজ্জা পেলে। তার পাশেই  ভিত  ভেদ করে অশথ গাছটি  সিধে দাঁড়িয়ে  তার পাতাগুলো এদের দেখে যেন খিল্‌‍খিল্ করে হাসতে লাগল।
মস্ত ধনের মস্ত দারিদ্র্য। তাকে ছোটো হাতের ছোটো কৌশলে ঢাকা দিতে গিয়ে তার আবরু গেল।
কেবল উত্তর দিকের উজাড় ঘরটির দিকে কেউ তাকায় নি। তার সেই জোড়ভাঙা দরজা আজও কেবল বাতাসে আছড়ে পড়ছে হতভাগার বুকচাপড়ানির মতো।


    
    

    
    
    

  

