

  
    ছবি ও গান  নিশীথচেতনা ৪
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  নিশীথচেতনা ৪
    
    
    ছবি ও গান

প্রভাতে পুরবে চাহি ভাবিত তাহাই লয়ে । 
জাগিয়া দেখিত যারে বুকেতে ধরিত তারে  
যতনে মুছায়ে দিত ব্যথিতের অশ্রুজল  
মুমূর্ষু প্রেমের প্রাণ পাইত নূতন বল । 
ওরে স্বপ্ন  আমি যদি স্বপন হতেম হায়  
যাইতাম তার প্রাণে যে মোরে ফিরে না চায় । 
প্রাণে তার ভ্রমিতাম  প্রাণে তার গাহিতাম  
প্রাণে তার খেলাতেম অবিরাম নিশি নিশি । 
যেমনি প্রভাত হত আলোকে যেতাম মিশি । 
দিবসে আমার কাছে কভু সে খোলে না প্রাণ  
শোনে না আমার কথা  বোঝে না আমার গান । 
মায়ামন্ত্রে প্রাণ তার গোপনে দিতাম খুলি  
বুঝায়ে দিতেম তারে এই মোর গানগুলি । 
পরদিন দিবসেতে যাইতাম কাছে তার  
তা হলে কি মুখপানে চাহিত না একবার ? 

    
    

    
    
    

  

