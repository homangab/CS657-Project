

  
    ক্ষণিকা  শাস্ত্র ২
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  শাস্ত্র ২
    
    
    ক্ষণিকা 

পঞ্চাশোর্ধ্বে বনে যাবে 
 
এমন কথা শাস্ত্রে বলে  
 
আমরা বলি বানপ্রস্থ 
 
যৌবনেতেই ভালো চলে । 
  
 আমরা সবাই নব্যকালের 
 
সভ্য যুবা অনাচারী  
 মনুর শাস্ত্র শুধরে দিয়ে 
 
নতুন বিধি করব জারি— 
 বুড়ো থাকুন ঘরের কোণে  
  
পয়সাকড়ি করুন জমা  
 দেখুন বসে বিষয়  পত্র  
 
চালান মামলা  মকদ্দমা  
 ফাগুন  মাসে লগ্ন দেখে 
 
যুবারা যাক বনের পথে  
 রাত্রি জেগে সাধ্যসাধন 
 
থাকুক রত কঠিন ব্রতে । 
 
পঞ্চাশোর্ধ্বে বনে যাবে 
 
এমন কথা শাস্ত্রে বলে  
 
আমরা বলি বানপ্রস্থ 
 
যৌবনেতেই ভালো চলে । 
    
    

    
    
    

  

