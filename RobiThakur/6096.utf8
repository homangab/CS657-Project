

  
    বিসর্জন প্রথম অঙ্ক  চতুর্থ দৃশ্য ২১
                
    
    








  
  

        

      রবীন্দ্র রচনাবলী (:)
    
 
    
    বিসর্জন প্রথম অঙ্ক  চতুর্থ দৃশ্য ২১
    
    
    বিসর্জন 



  

তোমার পূজার চেয়ে ন্যূন নহে । কিন্তু  
    এই বড়ো সর্বনাশ  মা ' র পূজা ফিরে 
    গেছে । এই বড়ো সর্বনাশ  রাজদর্প 
    ক্রমে স্ফীত হয়ে  করিতেছে অতিক্রম 
    পৃথিবীর রাজত্বের সীমা — বসিয়াছে 
    দেবতার দ্বার রোধ করি  জননীর 
    ভক্তদের প্রতি দুই আঁখি রাঙাইয়া । 
  

গুণবতী ।কী হবে ঠাকুর 
রঘুপতি । জানেন তো মহামায়া । 

  
    এই শুধু জানি – যে সিংহাসনের ছায়া 
    পড়েছে মায়ের দ্বারে  ফুৎ কারে ফাটিবে 
    সেই দম্ভমঞ্চখানি জলবিম্বসম । 
    যুগে যুগে রাজপিতাপিতামহ মিলে 
    ঊর্ধ্বপানে তুলিয়াছে যে রাজমহিমা 
    অভ্রভেদী ক ' রে  মুহূর্তে হইয়া যাবে 
    ধূলিসাৎ  বজ্রদীর্ণ  দগ্ধ  ঝঞ্ঝাহত । 
  

গুণবতী । রক্ষা করো  রক্ষা করো প্রভু 
রঘুপতি । হা হা আমি 

  
    রক্ষা করিব তোমারে যে প্রবল রাজা 
    স্বর্গে মর্তে প্রচারিছে আপন শাসন 
    তুমি তাঁরি রানী দেবব্রাহ্মণের যিনি — 
    ধিক্‌  ধিক্‌ শতবার ধিক্‌ লক্ষবার 
    কলির ব্রাহ্মণে ধিক্‌ । ব্রহ্মশাপ কোথা 
    ব্যর্থ ব্রহ্মতেজ শুধু বক্ষে আপনার 
    আহত বৃশ্চিকসম আপনি দংশিছে 
    মিথ্যা ব্রহ্মআড়ম্বর 
  


  
    

      পৈতা ছিঁড়িতে উদ্যত 

    
  

গুণবতী । কী কর কী কর 

  
    দেব রাখো  রাখো  দয়া করো নির্দোষীরে 
  

রঘুপতি । ফিরায়ে দে ব্রাহ্মণের অধিকার । 
গুণবতী । দিব । 

  
    যাও প্রভু  পূজা করো মন্দিরেতে গিয়ে  
  


    
    

    
    
    

  

