

  
    সংযোজন ১০
                
    
    








  
  

        

      রবীন্দ্র রচনাবলী (:)
    
 
    
    সংযোজন ১০
    
    
    সংযোজন
চরকা

চরকা  চালনায় উৎসাহ প্রকাশ করি নি অপবাদ দিয়ে আচার্য প্রফুল্লচন্দ্র আমাকে ছাপার কালিতে লাঞ্ছিত করেছেন। কিন্তু দণ্ড দেবার বেলাতেও আমার ‘পরে সম্পূর্ণ নির্মম হতে পারেন না বলেই আচার্য ব্রজেন্দ্রনাথ শীলকেও আমার সঙ্গে এক কলঙ্কের রসায়নে মিল করিয়েছেন।
এতে আমার ব্যথা দূর হল তা ছাড়া একটা অত্যন্ত পুরোনো কথার নতুন প্রমাণ জুটল এই যে কারো সঙ্গে কারো বা মতের মিল হয় কারো সঙ্গে বা হয় না। অর্থাৎ সকল মানুষ মিলে মৌমাছির মতো একই নমুনার চাক বাঁধবে বিধাতা এমন ইচ্ছে করেন নি। কিন্তু সমাজবিধাতারা কখনো কখনো সেইরকম ইচ্ছা করেন। তাঁরা কাজকে  সহজ  করবার  লোভে  মানুষকে  মাটি  করতে  কুণ্ঠিত  হন  না।  তাঁরা  ছাঁটাইকলের  মধ্যে  মানুষবনস্পতিকে  চালিয়ে  দিয়ে  ঠিক  সমান  মাপের  হাজার  হাজার  সরু  সরু  দেশলাই  কাঠি  বের  করে  আনেন। বন্যদ্রব্যকে এরকম পণ্যদ্রব্য করলে বনদেবতারা চুপ করে থাকেন কিন্তু মানুষের বুদ্ধিকে কাজের খাতিরে মৌমাছির  বুদ্ধি  করে  তুললে  নারায়ণের  দরবারে  হিসাবনিকাশের  দিনে  জরিমানায়  দেউলে  হবার  ভয়  আছে। ছোটো বয়সে জগন্নাথের ঘাটে জলযাত্রার প্রয়োজনে যখন যেতেম নানা পান্সির মাঝি হাত ধরে টানাটানি করত। কিন্তু কোনো একটার ‘পরে যখন অভিরুচির পক্ষপাত প্রকাশ করা যেত তখন সেজন্যে কারো কাছ থেকে শাসনভয় ছিল না। কেননা পান্সি ছিল অনেক যাত্রী ছিল অনেক তাদের গম্যস্থানও ছিল অনেক। কিন্তু যদি দেশের উপর তারকেশ্বরের এমন একটা স্বপ্ন থাকত যে তারণের জন্যে শুধু একটিমাত্র পান্সিই পবিত্র তবে তাঁর প্রবল পাণ্ডাদের জবরদস্তি ঠেকাত কে। এ দিকে মানবচরিত্র ঘাটে দাঁড়িয়ে কেঁদে মরত ওরে পালোয়ান কুল যদি  বা একই হয় ঘাট যে নানা– কোনোটা উত্তরে কোনটা দক্ষিণে।
শাস্ত্রে বলেন ঈশ্বরের শক্তি বহুধা। তাই সৃষ্টিব্যাপারে পাঁচ ভূতে মিলে কাজ করে। মৃত্যুতেই বিচিত্র ভূত দৌড় মারে প্রলয়ে সব একাকার। মানুষকে ঈশ্বর সেই বহুধা শক্তি দিয়েছেন তাই মানবসভ্যতার এত ঐশ্বর্য। বিধাতা চান মানবসমাজে সেই বহুকে গেঁথে গেঁথে সৃষ্টি হবে ঐক্যের বিশেষ ফল লুব্ধ শাসনকর্তারা চান সেই  বহুকে  দলে  ফেলে  পিণ্ড  পাকানো  হবে  সাম্যের।  তাই  সংসারে  এত  অসংখ্য  এককলের  মজুর  এক  উর্দিপরা সেপাই এক দলের দড়িতে বাঁধা কলের পুতুল। যেখানেই মানুষের মনুষ্যত্ব জুড়িয়ে হিম হয়ে যায় নি সেখানেই এই হামানদিস্তায়কোটা সমীকরণের বিরুদ্ধে বিদ্রোহ চলছেই। কোথাও যদি সেই বিদ্রোহের লক্ষণ না থাকে যদি দেখি সেখানে হয় প্রভুর চাবুকে নয় গুরুর অনুশাসনে মানুষকে অনায়াসেই একই ধূলিশয়নে অতি ভালোমানুষের মতো নিশ্চল শায়িত রাখতে পারে তা হলে সেই ‘দৃষ্টিহীন নাড়ীক্ষীণ হিমকলেবর' দেশের জন্যে শোকের দিন এসেছে বলেই জানব।
আমাদের দেশে অনেক দিন থেকেই সমীকরণের অলক্ষণ বলবান। এই মরণের ধর্মই আমাদের দেশে প্রত্যেক জাতের  প্রত্যেক মানুষের  ‘পরেই  একএকটি  বিশেষ  কাজের বরাত  দিয়েছে। সঙ্গে  সঙ্গে  কানে  এই  মন্ত্র যে সৃষ্টির প্রথম দরবারে তাদের আদিপুরুষ একটিমাত্র বিশেষ মজুরির বায়না নিয়ে তাদের চিরকালকে বাঁধা দিয়ে বসে আছে। সুতরাং কাজে ইস্তফা দিতে গেলেই সেটা হবে অধর্ম। এইরকমে পিঁপড়েসমাজের নকলে খুচরো কাজ চালাবার খুব সুবিধে কিন্তু মানুষ হবার বিশেষ বাধা। যে মানুষ কর্তা যে সৃষ্টি করে এতে তার মন যায় মারা  যে  মানুষ  দাস  যে  মজুরি  করে  তারই  দেহের  নৈপুণ্য  পাকা  হয়।  তাই  বহুকাল  থেকে  ভারতবর্ষে কেবলই পুরাতনের পুনরাবৃত্তি। এবং সেই পুনরাবৃত্তির জাঁতা চালিয়ে চালিয়েই অস্তিত্বের প্রতি ভারতের এত বিতৃষ্ণা। তাই সে জন্ম  জন্মান্তরের পুনরাবর্তনকল্পনায় আতঙ্কিত হয়ে সকল কর্ম ও কর্মের মূল মেরে দেবার জন্যে চিত্তবৃত্তি নিরোধ করবার কথা ভাবছে। এই পুনরাবৃত্তির বিভীষিকা সে আপন প্রতিদিনের অভ্যাসজড় কর্মচক্রের ঘুরপাকের মধ্যেই দেখেছে। লোকসান শুধু এইটুকু নয় এমনি করে যারা কল বনে গেল তারা বীর্য হারালো কোনো আপদকে ঠেকাবার শক্তিই তাদের রইল না। যুগ যুগ ধরে চতুর তাদের


    
    

    
    
    

  

