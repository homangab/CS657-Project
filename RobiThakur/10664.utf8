

  
    খেয়া  কৃপণ১
                
    
    








  
  

        

      রবীন্দ্র রচনাবলী (:)
    
 
    
    খেয়া  কৃপণ১
    
    
    কৃপণ

 আমি
 ভিক্ষা করে ফিরতেছিলেম 

গ্রামের পথে পথে  

তুমি তখন চলেছিলে 

তোমার স্বর্ণরথে । 

অপূর্ব এক স্বপ্ন  সম 

লাগতেছিল চক্ষে মম— 


কী বিচিত্র শোভা তোমার  

কী বিচিত্র সাজ । 

আমি মনে ভাবেতেছিলেম  

এ কোন্‌ মহারাজ । 
 
 আজি
 শুভক্ষণে রাত পোহালো 

ভেবেছিলেম তবে  

আজ আমারে দ্বারে দ্বারে 

ফিরতে নাহি হবে । 

বাহির হতে নাহি হতে 

কাহার দেখা পেলেম পথে  

চলিতে রথ ধনধান্য 

ছড়াবে দুই ধারে— 

মুঠা মুঠা কুড়িয়ে নেব  

নেব ভারে ভারে । 
 
 দেখি
 সহসা রথ থেমে গেল 

আমার কাছে এসে  

আমার মুখপানে চেয়ে 

নামলে তুমি হেসে । 

দেখে মুখের প্রসন্নতা 

জুড়িয়ে গেল সকল ব্যথা  

হেনকালে কিসের লাগি 

তুমি অকস্মাৎ 




    
    

    
    
    

  

