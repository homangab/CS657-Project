

  
    জাভাযাত্রীর পত্র ৯১
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ৯১
    
    
    জাভাযাত্রীর পত্র ৯

কল্যাণীয়াসু 
বৌমা মালয় উপদ্বীপের বিবরণ আমাদের দলের লোকের চিঠিপত্র থেকে নিশ্চয় পেয়েছ। ভালো করে দেখবার মতো ভাববার মতো লেখার মতো সময় পাই নি। কেবল ঘুরেছি আর বকেছি। পিনাঙ থেকে জাহাজে চড়ে প্রথমে জাভার রাজধানী বাটাভিয়ায় এসে পৌঁছনো গেল। আজকাল পৃথিবীর সর্বত্রই বড়ো শহর মাত্রই দেশের শহর নয় কালের শহর। সবাই আধুনিক। সবাই মুখের চেহারায় একই কেবল বেশভূষায় কিছু তফাত। অর্থাৎ কারোবা পাগড়িটা ঝক্‌ঝকে কিন্তু জামায় বোতাম নেই ধুতিখানা হাঁটু পর্যন্ত ছেঁড়া চাদরখানায় ধোপ পড়ে না যেমন কলকাতা কারোবা আগাগোড়াই ফিট্‌ফাট্‌ ধোয়ামাজা উজ্জ্বল বসনভূষণ যেমন বাটাভিয়া। শহরগুলোর মুখের চেহারা একই বলেছি কথাটা ঠিক নয়। মুখ দেখা যায় না মুখোশ দেখি। সেই মুখোশগুলো এক কারখানায় একই ছাঁচে ঢালাই করা। কেউবা সেই মুখোশ পরিষ্কার পালিশ করে রাখে কারো বা হেলায়ফেলায় মলিন। কলকাতা আর বাটাভিয়া উভয়েই এক আধুনিক কালের কন্যা কেবল জামাতারা স্বতন্ত্র তাই আদরযত্নে অনেক তফাত। শ্রীমতী বাটাভিয়ার সিঁথি থেকে চরণচক্র পর্যন্ত গয়নার অভাব নেই। তার উপরে সাবান দিয়ে গা মাজাঘষা ও অঙ্গলেপ দিয়ে ঔজ্জ্বল্যসাধন চলছেই। কলকাতার হাতে নোয়া আছে কিন্তু বাজুবন্ধ দেখি নে। তার পরে যেজলে তার স্নান সেজলও যেমন আর যেগামছায় গামোছা তারও সেই দশা। আমরা চিৎপুরবিভাগের পুরবাসী বাটাভিয়ায় এসে মনে হয় কৃষ্ণপক্ষ থেকে শুক্লপক্ষে এলুম। 
হোটেলের খাঁচায় ছিলেম দিনতিনেক অভ্যর্থনার ত্রুটি হয় নি। সমস্ত বিবরণ বোধ হয় সুনীতি কোনো একসময়ে লিখবেন। কেননা সুনীতির যেমন দর্শনশক্তি তেমনি ধারণাশক্তি। যত বড়ো তাঁর আগ্রহ তত বড়োই তাঁর সংগ্রহ। যাকিছু তাঁর চোখে পড়ে সমস্তই তাঁর মনে জমা হয়। কণামাত্র নষ্ট হয় না। নষ্টযে হয় না সে দু দিক থেকেই রক্ষণে এবং দানে। তন্নষ্টং যন্নদীয়তে। বুঝতে পারছি তাঁর হাতে আমাদের ভ্রমণের ইতিবৃত্ত লেশমাত্র ব্যর্থ হবে না লুপ্ত হবে না। 
বাটাভিয়া থেকে জাহাজে করে বালিদ্বীপের দিকে রওনা হলুম। ঘণ্টাকয়েকের জন্যে সুরবায়া শহরে আমাদের নামিয়ে নিলে। এও একটা আধুনিক শহর জাভার আঙ্গিক নয় জাভার আনুষঙ্গিক। আলাদিনের প্রদীপের মন্ত্রে শহরটাকে নিউজীলণ্ডে নিয়ে গিয়ে বসিয়ে দিলেও খাপছাড়া হয় না। 
পার হয়ে এলেম বালিদ্বীপে দেখলেম ধরণীর চিরযৌবনা মূর্তি। এখানে প্রাচীন শতাব্দী নবীন হয়ে আছে। এখানে মাটির উপর অন্নপূর্ণার পাদপীঠ শ্যামল আস্তরণে দিগন্ত থেকে দিগন্তে বিস্তীর্ণ বনচ্ছায়ার অঙ্কলালিত লোকালয়গুলিতে সচ্ছল অবকাশ। সেই অবকাশ উৎসবে অনুষ্ঠানে নিত্যই পরিপূর্ণ। 
এই দ্বীপটুকুতে রেলগাড়ি নেই। রেলগাড়ি আধুনিক কালের বাহন। আধুনিক কালটি অত্যন্ত কৃপণ কাল কোনো দিকে একটুমাত্র বাহুল্যের বরাদ্দ রাখতে চায় না। এই কালের মানুষ বলে :   । তাই কালের বাজেখরচ বন্ধ করবার জন্যে রেলের এঞ্জিন হাঁফাতে হাঁফাতে ধোঁয়া ওগরাতে ওগরাতে মেদিনী কম্পমান করে দেশদেশান্তরে ছুটোছুটি করে বেড়াচ্ছে। কিন্তু এই বালিদ্বীপে বর্তমান কাল শত শত অতীত শতাব্দী জুড়ে এক হয়ে আছে। এখানে কালসংক্ষেপ করবার কোনো দরকার নেই। এখানে যাকিছু আছে তা চিরদিনের যেমন একালের তেমনি সেকালের ঋতুগুলি যেমন চলেছে নানা রঙের ফুল ফোটাতে ফোটাতে নানা রসের ফল ফলাতে ফলাতে এখানকার মানুষ বংশপরম্পরায় তেমনি চলেছে নানা রূপে বর্ণে গীতে নৃত্যে অনুষ্ঠানের ধারা বহন করে। 


    
    

    
    
    

  

