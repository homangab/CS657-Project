

  
    পত্রপুট    তিন১
                
    
    








  
  

        

      রবীন্দ্র রচনাবলী (:)
    
 
    
    পত্রপুট    তিন১
    
    
    তিন


আজ আমার প্রণতি গ্রহণ করো  পৃথিবী  

শেষ নমস্কারে অবনত দিনাবসানের বেদিতলে ।

 মহাবীর্যবতী
 তুমি বীরভোগ্যা  

বিপরীত তুমি ললিতে কঠোরে  

মিশ্রিত তোমার প্রকৃতি পুরুষে নারীতে  
 মানুষের
জীবন দোলায়িত কর তুমি দুঃসহ দ্বন্দ্বে । 

ডান হাতে পূর্ণ কর সুধা 

বাম হাতে চূর্ণ কর পাত্র  
 তোমার
লীলাক্ষেত্র মুখরিত কর অট্টবিদ্রূপে  
 দুঃসাধ্য কর
বীরের জীবনকে মহৎজীবনে যার অধিকার । 

শ্রেয়কে কর দুর্মূল্য  

কৃপা কর না কৃপাপাত্রকে । 
 তোমার গাছে
গাছে প্রচ্ছন্ন রেখেছ প্রতি মুহূর্তের সংগ্রাম  

 ফলে শস্যে
তার জয়মাল্য হয় সার্থক । 

জলে স্থলে তোমার ক্ষমাহীন রণরঙ্গভূমি  
 সেখানে
মৃত্যুর মুখে ঘোষিত হয় বিজয়ী প্রাণের জয়বার্তা । 
 তোমার
নির্দয়তার ভিত্তিতে উঠেছে সভ্যতার জয়তোরণ  

ত্রুটি ঘটলে তার পূর্ণ মূল্য শোধ হয় বিনাশে । 
 
 তোমার
ইতিহাসের আদিপর্বে দানবের প্রতাপ ছিল দুর্জয়  

সে পরুষ  সে বর্বর  সে মূঢ় । 

তার অঙ্গুলি ছিল স্থূল  কলাকৌশলবর্জিত  
 গদাহাতে
মুষলহাতে লন্ডভন্ড করেছে সে সমুদ্র পর্বত  

অগ্নিতে বাষ্পেতে দুঃস্বপ্ন ঘুলিয়ে তুলেছে আকাশে । 

জড়রাজত্বে সে ছিল একাধিপতি  

প্রাণের'পরে ছিল তার অন্ধ ঈর্ষা । 
 
 দেবতা এলেন
পরযুগে — 

মন্ত্র পড়লেন দানবদমনের  


    
    

    
    
    

  

