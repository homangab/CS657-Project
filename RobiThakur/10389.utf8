

  
    প্রভাতসংগীত আহ্বানসংগীত ৫
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত আহ্বানসংগীত ৫
    
    
    প্রভাতসংগীত

 শোন্‌ রে
কী গান গায়।
জগৎ ব্যাপিয়া শোন্‌ রে সবাই
 ডাকিতেছে
আয়আয়
কেহ বা আগেতে কেহ বা পিছায়ে
 কেহ ডাক
শুনে ধায়।
অসীম আকাশে স্বাধীন পরানে
 প্রাণের
আবেগে ছোটে
এ শোভা দেখিলে জড়ের শরীরে
 পরান
নাচিয়া ওঠে।
তুই শুধু ওরে ভিতরে বসিয়া
 গুমরি
মরিতে চাস
তুই শুধু ওরে করিস রোদন
 ফেলিস
দুখের শ্বাস
ভূমিতে পড়িয়া আঁধারে বসিয়া
 আপনা লইয়া
রত
আপনারে সদা কোলেতে তুলিয়া
 সোহাগ করিস
কত
আর কতদিন কাটিবে এমন
 সময় যে চলে
যায়।
ওই শোন্‌ ওই ডাকিছে সবাই
 বাহির হইয়া
আয়





    
    

    
    
    

  

