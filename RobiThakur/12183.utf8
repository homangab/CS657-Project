

  
    পরিশেষ - বিস্ময়, ১
                
    
    








  
  

        

      রবীন্দ্র রচনাবলী (://.-..)
    
 -->
    
    পরিশেষ - বিস্ময়, ১
    
    
    বিস্ময়
আবার জাগিনু আমি । রাত্রি হল ক্ষয় । 
পাপড়ি মেলিল বিশ্ব । এই তো বিস্ময় 
অন্তহীন । 
&; 
&;&;&;&;&;&;&;&;&;&;
ডুবে গেছে কত মহাদেশ , 
নিবে গেছে কত তারা , হয়েছে নিঃশেষ 
কত যুগ যুগান্তর । বিশ্বজয়ী বীর 
নিজেরে বিলুপ্ত করি শুধু কাহিনীর 
বাক্যপ্রান্তে আছে ছায়াপ্রায় । কত জাতি 
কীর্তিস্তম্ভ রক্তপঙ্কে তুলেছিল গাঁথি 
মিটাতে ধূলির মহাক্ষুধা । সে বিরাট 
ধ্বংসধারা-মাঝে আজি আমার ললাট 
পেল অরুণের টিকা আরো একদিন 
নিদ্রাশেষে , এই তো বিস্ময় অন্তহীন । 
&; 
আজ আমি নিখিলের জ্যোতিষ্কসভাতে 
রয়েছি দাঁড়ায়ে । আছি হিমাদ্রির সাথে , 
আছি সপ্তর্ষির সাথে , আছি যেথা সমুদ্রের 
তরঙ্গে ভঙ্গিয়া উঠে উন্মত্ত রুদ্রের 
অট্টহাস্যে নাট্যলীলা । এ বনস্পতির 
বল্কলে স্বাক্ষর আছে বহু শতাব্দীর , 
কত রাজমুকুটেরে দেখিল খসিতে । 
তারই ছায়াতলে আমি পেয়েছি বসিতে 
আরো একদিন — 
&;&;&;&;&;&;&;&;&;&;
জানি এ দিনের মাঝে 
কালের অদৃশ্য চক্র শব্দহীন বাজে । 


    
    

    
    
    

  

