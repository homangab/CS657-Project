

  
    ফাল্গুনী- সূচনা, ৩
                
    
    








  
  

        

      রবীন্দ্র রচনাবলী (://.-..)
    
 -->
    
    ফাল্গুনী- সূচনা, ৩
    
    
    সূচনা
রাজোদ্যান 

চুপ , চুপ , চুপ কর্ তোরা । 
কেন , কী হয়েছে । 
মহারাজের মন খারাপ হয়েছে । 
সর্বনাশ! 
কে রে । কে বাজায় বাঁশি । 
কেন ভাই , কী হয়েছে । 
মহারাজের মন খারাপ হয়েছে । 
সর্বনাশ! 
ছেলেগুলো দাপাদাপি করছে কার । 
আমাদের মণ্ডলদের । 
মণ্ডলকে সাবধান করে দে । ছেলেগুলোকে ঠেকাক । 
মন্ত্রী কোথায় গেলেন । 
এই যে এখানেই আছি । 
খবর পেয়েছেন কি । 
কী বলো দেখি । 
মহারাজের মন খারাপ হয়েছে । 
কিন্তু প্রত্যন্তবিভাগ থেকে যুদ্ধের সংবাদ এসেছে যে । 
যুদ্ধ চলুক কিন্তু তার সংবাদটা এখন চলবে না । 
চীন-সম্রাটের দূত অপেক্ষা করছেন । 
অপেক্ষা করতে দোষ নেই কিন্তু সাক্ষাৎ পাবেন না । 
ঐ-যে মহারাজ আসছেন । 
জয় হোক মহারাজের! 
মহারাজ , সভায় যাবার সময় হল । 
যাবার সময় হল বৈকি , কিন্তু সভায় যাবার নয় । 
সে কি কথা মহারাজ! 
সভা ভাঙবার ঘণ্টা বেজেছে শুনতে পেয়েছি । 
কই , আমরা তো কেউ — 
তোমরা শুনবে কী করে । ঘণ্টা একেবারে আমারই কানের কাছে বাজিয়েছে । 
এতবড়ো স্পর্ধা কার হতে পারে । 


    
    

    
    
    

  

