

  
    পারিবারিক দাসত্ব ৭
                
    
    








  
  

        

      রবীন্দ্র রচনাবলী (:)
    
 
    
    পারিবারিক দাসত্ব ৭
    
    
    পারিবারিক দাসত্ব

লোককে গালাগালি দেওয়া ও মারাও তাই। আমাদের দেশের মতো চাকরদের বেঁচে থাকা ছাড়া অন্য সমস্ত অধিকার মনিবদের হাতে নেই। চাকর কোনো কাজ করে দিলে “ ” ও তাকে কিছু আজ্ঞা করবার সময় “” বলা আবশ্যক।' ইহাতে কেহ কেহ এইরূপ বলিয়াছেন 'চাকরদের সঙ্গে পদে পদে সম্মানসূচক ব্যবহার করা আষ্টেপৃষ্ঠে কাষ্ঠসভ্যতার ভার বহন করা আমাদের দেশের সহজ সভ্য লোকদের পোষায় না। এসকল কৃত্রিম সভ্যতার আমদানি যত কম হয় ততই ভালো মনে করো ছেলের জ্বর হয়েছে আর যেই তার বাপ একটা হাতপাখা তুলে নিয়ে তার গায়ে বাতাস দিতে লাগল অমনি ছেলে বলে উঠলেন “  বাবা” এরূপ কাষ্ঠসভ্যতা কাষ্ঠহৃদয়ের উপরেই গুণ করিতে পারে সহজ হৃদয়কে আগুন করিয়া তোলে' জাতীয় ভাব এমন একটি যুক্তিবিহীন অন্ধ বধির ভাব যে সে নিতান্ত বুদ্ধিমান ব্যক্তিকেও অযৌক্তিক করিয়া তোলে। আমাদের দেশে একটা সাধারণ সংস্কার আছে যে ইংরাজদের সমস্ত আচার ব্যবহার কাষ্ঠসভ্যতাপ্রসূত এরূপ সংস্কার সাধারণ লোকদের মধ্যে বদ্ধ থাকা স্বাভাবিক যাহারা কিছু বিবেচনা করে না প্রমাণের অপেক্ষা রাখে না কেবল তাড়াতাড়ি বিশ্বাস করিতেই জানে তাহাদেরই মুখে এরূপ কথা শোভা পায় কিন্তু চিন্তাশীল ব্যক্তি অত শীঘ্র একটা সংস্কারে উপনীত হন না।  কথা বলিবার ভাবটার মূল যে রসনায় নহে হৃদয়ে ইহা মনে করিতে আপত্তিটা কী? আমার যে ভাবটি নাই আরএক ব্যক্তির সেই ভাব থাকিলেই তাহাকে মৌখিক বলিয়া মনে করা নিতান্ত অন্যায়। তাহা হইলে যত প্রকার অনুষ্ঠান আছে সমস্ত মৌখিক জাতীয় হৃদয়ের সহিত তাহার কোনো সম্পর্ক নাই বলিতে হইবে। তাহা হইলে আমরা যে পিতাকে প্রণাম করি তাহা কৃত্রিম কাষ্ঠসভ্যতার প্রথা তাহা আন্তরিক নহে। আমি তো বলি এইরূপ মনে করা উচিত যে ইংরাজ জাতির হৃদয়গত এমন একটি ভাব আছে যাহাতে করিয়া তাহাকে স্বতই  বলায়। সে ভাবাটি কী? না তাহাদের স্বাভাবিক স্বাতন্ত্র্য ভাব। তাহারা সকলেই নিজে নিজে নিজের কার্য করিতে চায় ও তাহাই করে এই নিমিত্ত অপরে যতটুকুই কাজ করিয়া দেয় তাহা যতই সামান্য হউকনা কেন   আপনি বাহির হইয়া পড়ে এবং অপরকে সামান্য কাজটুকু করিতে বাধ্য করিতে হইলেও তাহারা  না বলিয়া থাকিতে পারে না। আমরা যেমন অনেক সামান্য কাজে পরের উপর নির্ভর করি এবং পরের নিকটে অনেকটা আশা করি আমাদের অত সহজে  ও   বাহির হয় না। এমন হইতে পারে যে প্রতিবারেই যখন তাহারা  ও   বলে তখন তাহাদের হৃদয়ে ওইরূপ ভাব উদয় হয় না কিন্তু ওই ভাব হইতে যে এই প্রথার উৎপত্তি তাহা কি কেহই অস্বীকার করিবেন? আমরা যখন প্রতি অবসরেই প্রত্যেক গুরুজনকে প্রণাম করি তখন যে ভক্তির উচ্ছ্বাস হইতে করি তাহা নহে অনেক সময়ে প্রথার বশবর্তী হইয়া করি কিন্তু ইহা অসংকোচে বলা যায় যে গুরুভক্তি আমাদের দেশে বিশেষ প্রচলিত। 
জাতীয় ভাব আমাদের কী অন্ধ করিয়াই তুলে মনে করো আমাদের দেশে যদি কবরের প্রথা প্রচলিত থাকিত ও ইংলন্ডে শবদাহ প্রচলিত থাকিত তবে আমরা (অর্থাৎ জাতীয় ভাবোন্মত্ত পুরুষেরা) কী বলিতাম? আর আজকালই বা কী বলি একবার কল্পনা করিয়া দেখা যাউক। আজকাল আমরা বলি 'দেখো দেখি শবদাহে কত সুবিধা স্থান সংক্ষেপ ব্যয় সংক্ষেপ স্বাস্থ্যরক্ষা ইত্যাদি। এমনকি আমাদের দেখাদেখি দেখো আজকাল য়ুরোপেও এই প্রথা প্রচলিত হইতেছে' আর আমাদের দেশে যদি কবর প্রথা প্রচলিত থাকিত তবে আমরাই বলিতাম 'যে দেশে কাষ্ঠসভ্যতা প্রচলিত সেই দেশেই শবদাহ শোভা পায় সুবিধাই কি সর্বস্ব হইল আর হৃদয় কি কিছুই নহে? যে দেহে সামান্য আঘাত মাত্র দিতে কুণ্ঠিত হইয়াছি যে দেহের স্পর্শে প্রভূত আনন্দ লাভ করিয়াছি আজ তাহা কিনা অকাতরে দগ্ধ করিলাম? কী জন্য? না স্থান সংক্ষেপের জন্য ব্যয় সংক্ষেপের জন্য সুবিধার জন্য? সহজসভ্য দেশের কি এই প্রথা? আবার নিজ হস্তে প্রিয়জনের মুখাগ্নি করা কি সহৃদয় জাতির কাজ' জাতীয় ভাব এইরূপ একটা অদূরদৃষ্টি যুক্তিহীন অথচ গোঁবিশিষ্ট ভাব। উহা দ্বারা অতিমাত্র বিচলিত হওয়া সাধারণ লোকদের কাজ চিন্তাশীল লোকদের নহে 


    
    

    
    
    

  

