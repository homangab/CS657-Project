

  
    মানসী  সিন্ধুতরঙ্গ ১
                
    
    








  
  

        

      রবীন্দ্র রচনাবলী (:)
    
 
    
    মানসী  সিন্ধুতরঙ্গ ১
    
    
    সিন্ধুতরঙ্গ
পুরীতীর্থযাত্রী তরণীর নিমজ্জন উপলক্ষে


দোলে রে প্রলয়
দোলে
অকূল সমুদ্রকোলে

উৎসব ভীষণ।
শত পক্ষ
ঝাপটিয়া
বেড়াইছে দাপটিয়া

দুর্দম পবন।
আকাশ
সমুদ্রসাথে
প্রচণ্ড মিলনে মাতে

অখিলের আঁখিপাতে আবরি তিমির।
বিদ্যুৎ চমকে
ত্রাসি
হা হা করে ফেনরাশি

তীক্ষ্ম শ্বেত রুদ্র হাসি জড়প্রকৃতির।
চক্ষুহীন
কর্ণহীন
গেহহীন স্নেহহীন

মত্ত দৈত্যগণ

মরিতে ছুটেছে কোথা ছিঁড়েছে বন্ধন।

হারাইয়া চারি
ধার
নীলাম্বুধি অন্ধকার

কল্লোলে ক্রন্দনে
রোষে ত্রাসে
ঊর্ধ্বশ্বাসে
অট্টরোলে অট্টহাসে

উন্মাদ গর্জনে
ফাটিয়া ফুটিয়া
উঠে
চূর্ণ হয়ে যায় টুটে

খুঁজিয়া মরিছে ছুটে আপনার কূল—
যেন রে পৃথিবী
ফেলি
বাসুকী করিছে কেলি

সহস্রৈক ফণা মেলি আছাড়ি লাঙ্গুল।
যেন রে তরল
নিশি
টলমলি দশ দিশি

উঠিছে নড়িয়া

আপন নিদ্রার জাল ফেলিছে ছিঁড়িয়া।

নাই সুর নাই
ছন্দ
অর্থহীন নিরানন্দ

জড়ের নর্তন।
সহস্র জীবনে
বেঁচে
ওই কি উঠেছে নেচে

প্রকাণ্ড মরণ?



    
    

    
    
    

  

