

  
    শিশু ভোলানাথ রবিবার১
                
    
    








  
  

        

      রবীন্দ্র রচনাবলী (:)
    
 
    
    শিশু ভোলানাথ রবিবার১
    
    
    রবিবার

সোম মঙ্গল বুধ এরা সব 

আসে তাড়াতাড়ি  
এদের ঘরে আছে বুঝি 

মস্ত হাওয়া  গাড়ি ? 
রবিবার সে কেন  মা গো  

 এমন দেরি
করে ? 
ধীরে ধীরে পৌঁছয় সে 

সকল বারের পরে । 
আকাশ  পারে তার বাড়িটি 

দূর কি সবার চেয়ে ? 
সে বুঝি মা তোমার মতো 

গরিব  ঘরের মেয়ে ? 
 
সোম মঙ্গল বুধের খেয়াল 

থাকবারই জন্যেই  
বাড়ি  ফেরার দিকে ওদের 

একটুও মন নেই । 
রবিবারকে কে যে এমন 

বিষম তাড়া করে  
ঘণ্টাগুলো বাজায় যেন 

আধ ঘণ্টার পরে । 
আকাশ  পারে বাড়িতে তার 

কাজ আছে সব  চেয়ে ? 
সে বুঝি  মা  তোমার মতো 

গরিব  ঘরের মেয়ে । 
 
সোম মঙ্গল বুধের যেন 

মুখগুলো সব হাঁড়ি 
ছোটো ছেলের সঙ্গে তাদের 

বিষম আড়াআড়ি । 



    
    

    
    
    

  

