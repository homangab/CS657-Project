

  
    নৈবেদ্য  ২৮
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ২৮
    
    
    ২৮

তুমি তবে এসো নাথ  বোসো শুভক্ষণে 
দেহে মনে গাঁথা এই মহা সিংহাসনে । 
 
মোর দু নয়নে ব্যাপ্ত এই নীলাম্বরে 
কোনো শূন্য রাখিয়ো না আরকারো তরে  
আমার সাগরে শৈলে কান্তারে কাননে  
আমার হৃদয়ে দেহে  সজনে নির্জনে । 
 
জ্যোৎস্নাসুপ্ত নিশীথের নিস্তব্ধ প্রহরে 
আনন্দে বিষাদে গাঁথা ছায়ালোক ’পরে 
বোসো তুমি মাঝখানে । শান্তিরস দাও 
আমার অশ্রুর জলে  শ্রীহস্ত বুলাও 
সকল স্মৃতির ’পরে  প্রেয়সীর প্রেমে 
মধুর মঙ্গলরূপে তুমি এসো নেমে । 
 
 
সকল সংসারবন্ধে বন্ধনবিহীন 
তোমার মহান মুক্তি থাক্‌ রাত্রিদিন । 


    
    

    
    
    

  

