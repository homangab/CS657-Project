

  
    পরিশিষ্ট১৮
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট১৮
    
    
    পরিশিষ্ট
ইংরাজমহারানীর অধিকারবিস্তারে প্রাণপাত করিতে ভারতবাসীর কোনো বাধা নাই কিন্তু সেই অধিকারে স্থানলাভ করা তাহার পক্ষে নির্বাধ নহে। এইপ্রকার ব্যবস্থার মধ্যে যেএকটা ক্ষুদ্রতা হীনতা আছে তাহা ইংলণ্ড্‌ উপলব্ধি করেন না– তাঁহার সম্মুখভাগের মহত্ত্ব লাঙ্গুলবিভাগের খর্বতার কোনো খবরই রাখে না। অথচ ঐ খর্ব দিকটার লাঙ্গু্ল আস্ফালনব্যাপারে ন্যূন নহে। দমনশাসনতাড়নতর্জনে সর্বদাই সে সঞ্চলিত। তাহার চক্ষু নাই বলিয়া চক্ষুলজ্জাও নাই।
 	চক্ষুলজ্জা যে নাই ভারতবর্ষীয় ইংরাজি খবরের কাগজে সর্বদাই তাহার পরিচয় পাওয়া য়ায়। সমস্তিপুর ব্যারাকপুরের হত্যাব্যাপার ইংরাজি কাগজে কোনোপ্রকার আখ্যা পাইল না কিন্তু শালিমারের 
দুর্ঘটনা 'শালিমার ট্র্যাজেডি' নামে সমুচ্চস্বরে বারংবার ঘোষিত হইতে লাগিল। তাহাতেও খেদ নাই কিন্তু দুর্বিনীত নেটিভের হস্তে প্রবাসী ইংরাজের প্রাণমান উত্তরোত্তর বিপদ্‌গ্রস্ত হইতেছে বলিয়া যেসমস্ত প্রেরিতপত্র বাহির হইতেছিল তাহা পাঠ করিয়া যদি আমাদের শঙ্কার উদয় না হইত তবে বড়ো দুঃখেও হাসিতে পারিতাম। আমরা হাসিতে সাহস করিলাম না কিন্তু অদৃষ্ট একটা ভীষণ কৌতুকের সৃষ্টি করিল। দেখিতে দেখিতে ইংরাজকর্তৃক কতকগুলি দেশীয় লোকের বীভৎস হত্যা পরে পরে সংঘটিত হইল— ইংরাজ সম্পাদকগণ একেবারেই মৌন অবলম্বন করিলেন। ইংরাজ সম্পাদকগণকে যিনি কাল্পনিক নেটিভভীতি দ্বারা মুখর করিয়া তোলেন তিনিও আমাদের দুরদৃষ্ট এবং যিনি সাংঘাতিক প্রতিবাদের দ্বারা তাহাদিগকে নিরুত্তর করিয়া দেন তিনিও আমাদের দুরদৃষ্ট।

৩
	আমাদের ভূতপূর্ব শাসনকর্তা ম্যাকেঞ্জিসাহেব তাঁহাদের স্বদেশের শীতল বায়ুতে ফিরিয়া গিয়াছেন। কিন্তু ভারতবর্ষের গরম এখনো তাঁহাকে ছাড়ে নাই। ইতিমধ্যে এক ভোজ উপলক্ষে বক্তৃতা করিয়াছেন তাহাতে কলিকাতা ম্যুনিসিপ্যালিটির বাঙালি কমিশনারদের প্রতি অত্যন্ত অবজ্ঞা প্রকাশ করিয়াছেন তাঁহাদিগকে গণ্য ব্যক্তির মধ্যে আমল দেন নাই।
	তাঁহার সেই বক্তৃতার রিপোর্টে দৈবাৎ রিপোর্টার একটা ভুল করিয়াছিল। তিনি বলিয়াছিলেন 'কলিকাতা ম্যুনিসিপ্যালিটিতে ইংরাজমন্ডলীর প্রতিনিধিগণ স্থান পান নাই' রিপোর্টার 'প্রতিনিধি ইংরাজ' না লিখিয়া 'ভদ্র ইংরাজ' লিখিয়াছিল।
	কলিকাতা ম্যুনিসিপ্যালিটিতে ভদ্র ইংরাজ নাই এ কথা শুনিলে কলিকাতার ইংরাজহৃদয়ে পাছে আঘাত লাগে সেইজন্য তাড়াতাড়ি সমুদ্রপার হইতে তিনি তাহা সংশোধন করিয়া পাঠাইয়াছেন। বাঙালি কমিশনারদের যে গালি দিয়াছেন সেজন্য অনুতাপ প্রকাশ করেন নাই।
	অবশ্য বাঙালি কমিশনারগণ দেশের আমিরওমরাও দলের না হইতে পারেন কিন্তু সিভিল সার্ভিস ও মিলিটারি বিভাগে যে রাজপুরুষেরা ভারতশাসন করিতেছেন তাঁহারাই যে সকলে লাটের পুত্র বা রাজবংশীয় তাহাও নয়। তাঁহারা যে একদা স্বদেশী সমাজের উন্নত উজ্জ্বল জ্যোতিষ্কমণ্ডলী হইতে খসিয়া ভারতবর্ষে আসিয়া পড়িয়াছেন তথ্যতালিকা লইলে এমনটা প্রকাশ হইবে না।
	কিন্তু তাই বলিয়া তাঁহারা অবজ্ঞেয় নহেন তাঁহারা শিক্ষিত তাঁহারা যোগ্য লোক এবং তাঁহারা যদিও ইংলন্ড্‌ হইতে আসিবার সময় শুদ্ধমাত্র স্বনামটুকু লইয়া আসেন তথাপি যাইবার সময় অনেকে তাহার সহিত উপাধি জুড়িয়া যাইতে পারেন।
	কোনো ইংরাজ ভদ্রলোক লিখিতেছেন—
	                  1843                        


    
    

    
    
    

  

