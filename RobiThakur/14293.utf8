

  
    বিচিত্রিতা  একাকিনী
                
    
    








  
  

        

      রবীন্দ্র রচনাবলী (:)
    
 
    
    বিচিত্রিতা  একাকিনী
    
    
    একাকিনী

একাকিনী বসে থাকে আপনারে সাজায়ে যতনে । 

বসনে ভূষণে 

যৌবনেরে করে মূল্যবান । 

নিজেরে করিবে দান 

যার হাতে 

সে অজানা তরুণের সাথে 

এই যেন দূর হতে তার কথাবলা । 

এই প্রসাধনকলা  

নয়নের একজ্জললেখা  
উজ্জ্বল বসন্তীরঙা অঞ্চলের এবঙ্কিমরেখা 

মণ্ডিত করেছে দেহ প্রিয়সম্ভাষণে । 

দক্ষিণপবনে 
অস্পষ্ট উত্তর আসে শিরীষের কম্পিত ছায়ায় । 
 এইমতো দিন
যায়  

ফাগুনের গন্ধে ভরা দিন । 
 সায়াহ্নিক
দিগন্তের সীমন্তে বিলীন 

কুঙ্কুমআভায় আনে 

উৎকণ্ঠিত প্রাণে 

তুলি ' দীর্ঘশ্বাস — 

অভাবিত মিলনের আরক্ত আভাস । 


    
    

    
    
    

  

