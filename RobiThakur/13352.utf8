

  
    পুনশ্চবাঁশি  ১
                
    
    








  
  

        

      রবীন্দ্র রচনাবলী (:)
    
 
    
    পুনশ্চবাঁশি  ১
    
    
    বাঁশি 

কিনু গোয়ালার গলি। 

দোতলা বাড়ির 

লোহার  গরাদে  দেওয়া একতলা ঘর 

পথের ধারেই। 
 লোনা  ধরা দেওয়ালেতে মাঝে
মাঝে ধসে গেছে বালি 

মাঝে মাঝে স্যাঁতা  পড়া দাগ। 
মার্কিন থানের মার্কা একখানা ছবি 

সিদ্ধিদাতা গণেশের 

দরজার ‘পরে আঁটা। 
 আমি
ছাড়া ঘরে থাকে আরেকটা জীব 

এক ভাড়াতেই 


সেটা টিকটিকি। 

তফাত আমার সঙ্গে এই শুধু 

নেই তার অন্নের অভাব। 
বেতন পঁচিশ টাকা 
 সদাগরি আপিসের কনিষ্ঠ কেরানি। 
 খেতে পাই দত্তদের বাড়ি 

ছেলেকে পড়িয়ে। 
 শেয়ালদা ইস্টিশনে যাই 
 সন্ধেটা
কাটিয়ে আসি 
 আলো জ্বালাবার দায় বাঁচে।

এঞ্জিনের ধস্‌ ধস্‌ 
 বাঁশির আওয়াজ 
 যাত্রীর
ব্যস্ততা 

কুলি  হাঁকাহাঁকি। 

সাড়ে দশ বেজে যায় 
 তার পরে
ঘরে এসে নিরালা নিঃঝুম অন্ধকার। 
ধলেশ্বরীনদীতীরে পিসিদের গ্রাম। 
 তাঁর দেওরের মেয়ে 
অভাগার সাথে তার বিবাহের ছিল ঠিকঠাক। 


    
    

    
    
    

  

