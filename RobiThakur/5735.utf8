

  
    কাহিনী  লক্ষ্মীর পরীক্ষা  প্রথম দৃশ্য ৬৩
                
    
    








  
  

        

      রবীন্দ্র রচনাবলী (:)
    
 
    
    কাহিনী  লক্ষ্মীর পরীক্ষা  প্রথম দৃশ্য ৬৩
    
    
    কাহিনী



মাথায় তাহার পরাই সিঁদুর  
জলপান দিই আশিটা ইঁদুর  
খেয়ে দেয়ে শেষে পেটের ভারে 
পড়ে থাকে বেটা আমারই দ্বারে — 
সোনা দিয়ে ডানা বাঁধাই  তবে 
ওড়বার পথ বন্ধ হবে । 
 

লক্ষ্মীর আবির্ভাব 

 


কে আবার রাতে এসেছ জ্বালাতে  
দেশ ছেড়ে শেষে হবে কি পালাতে ? 
আর তো পারি নে । 

লক্ষ্মী । পালাব তবে কি ? 


যেতে হবে দূরে । 

ক্ষীরো । রোসো রোসো দেখি । 


কী পরেছ ওটা মাথার ওপর  
দেখাচ্ছে যেন হীরের টোপর । 
হাতে কী রয়েছে সোনার বাক্সে 
দেখতে পারি কি ? আচ্ছা  থাক্ সে । 
এত হীরে সোনা কারো তো হয় না — 
ওগুলো তো নয় গিল্‌টি গয়না ? 
এগুলি তো সব সাঁচ্চা পাথর ? 
গায়ে কী মেখেছ  কিসের আতর ? 
ভুর্‌ ভুর্‌ করে পদ্মগন্ধ — 
মনে কত কথা হতেছে সন্ধ । 
বোসো বাছা  কেন এলে এত রাতে ? 
আমারে তো কেউ আস নি ঠকাতে ? 
যদি এসে থাকো ক্ষীরিকে তা হলে 
চিনতে পার নি সেটা রাখি ব'লে । 
নাম কী তোমার বলো দেখি খাঁটি । 
মাথা খাও বোলো সত্য কথাটি । 

লক্ষ্মী । একটা তো নয়  অনেক যে নাম । 



    
    

    
    
    

  

