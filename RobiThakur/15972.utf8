

  
    পরিশিষ্ট আবদারের আইন ২
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট আবদারের আইন ২
    
    
    আবদারের আইন

দলে যাইয়া হাজির হন বিদেশীয় ও বিলাতি আমদানি বস্ত্র এবং সূত্রের উপর শুল্ক সংস্থাপনের জন্য সজোরে ও সমস্বরে হল্লা করিতে আরম্ভ করেন। অ্যাংলোইন্ডিয়ানের বিলাতি বন্দুকে নেটিব পেট্রিয়টের বাক্যবারুদ বিক্ষিপ্ত হইয়া একটা বিষম বিসদৃশ রাজনৈতিক আওয়াজ উৎপন্ন ও উৎসারিত করে। তাহারই ফল আমাদের অদ্যকার আলোচ্যএই আইন। ইতর কথায় ইহাকেই বলে ‘আপন নাসিক কর্তন করিয়া পরের যাত্রাভঙ্গ’। শত্রুর শুভযাত্রা ভঙ্গ করা সর্বথা কর্তব্য হইতে পারেকিন্তু নিজের নাসিকাটিও তো নেহাত নিস্কর্মা দ্রব্য নহে। নাসিকাটির কি একেবারেই কোনো মূল্য নাই যে নির্মম হইয়া তাহাকে নির্মূল করিবে? কিন্তু পরিতাপ এদেশীয় পেট্রিয়টেরা প্রকৃত প্রস্তাবে তাহাই করিয়াছেন অথচ পূর্ণমাত্রায় তাহা কাহারো যাত্রাভঙ্গের প্রতিবন্ধক হয় নাই। বিদেশীয় বস্ত্রশিল্পের শুভযাত্রা সম্যক্‌রূপে ভঙ্গ হইবে না আদৌ এক বিন্দু ভঙ্গ হইবে কি না সে বিষয়ে সম্পূর্ণ সন্দেহ কিন্তু স্বদেশীয় সূত্রশিল্পের ও সুলভ বস্ত্রের নাসিকাটি নিশ্চিন্তপুরে পলায়ন করিয়াছে। নাসিকাছেদনজনিত যন্ত্রনায় এখন রোদন করা বৃথা। যাতনার তীব্রতার সঙ্গে এক রত্তি তামাশাও আছে। নাসা না থাকা নিজেই এক তামাশা বটে কিন্তু এ ব্যাপারে তদতিরিক্ত আরএকটু তামাশা আছে। নাসিকাটি কোথা হইতে কতখানি স্থান পর্যন্ত কর্তিত হইয়াছে তাহার সহিত অন্য কোনো অঙ্গের হানি হইয়াছে কি না আমাদের পরিচালক ও পেট্রিয়টবৃন্দ তাহা এখনও নাকে হাত দিয়ে দেখেন নাই। সেই সামগ্রীটি ‘গিয়াছে গিয়াছে’ বলিয়াই কেবল রোদন ও রোষ প্রকাশ করিতেছেন। কেন গেল কাহার দোষে গেল কত দূর লইয়া গিয়াছে নাসিকা পুনঃপ্রাপ্তির কোনো সম্ভবনা নাই তবুও তো এসকল কথা এখন অনায়াসে নিশ্চিন্তভাবে ভাবিয়া দেখা যাইতে পারে। অনর্থক চিৎকার ও চাঞ্চল্য প্রকাশেই কি পুরুষার্থ?
	গত বৎসর ফেব্রুয়ারির শেষে লর্ড এলগিনের রাজত্ব আরম্ভ। তাঁহার অভিষেকের অব্যবহিত পরেই প্রাথমিক ব্যবস্থাপক বেঠকে বাজেটের আলোচনা। অর্থের অনটন অর্থাগমের অন্যতম উপায় উদ্ভাবন—ট্যারিফ ট্যাক্সের পুনঃ সংস্থাপন। ক’মাসেরই বা কথা সকলেরই ইহা স্মরণ আছে এবং সে স্মৃতি এখনও খুব টাটকা আছে। বিদেশ ও বিলাত হইতে আমদানি বহু দ্রব্যের উপর কর বসিল কেরোসিন তৈলের ট্যাক্স বাড়িল। পেট্রিয়টগণ পুলকিত হইলেন। ইন্‌কম ট্যাক্স বাড়িল না বলিয়া কেহ নূতন ট্যাক্স হইল না বলিয়া কেহ বিলাতি দ্রব্যের স্পর্শে মহাপাতকগ্রস্ত হইতে ও নরক গমন করিতে হইবে না বলিয়া কেহ পরন্তু স্বদেশীয় শিল্পী ও শ্রমজীবীদিগের সুবিধার স্বপ্ন কল্পনা করিয়া কেহ নানা জনে নানা অনুমানে আমন্দিত হইলেন। কিন্তু এই অস্বাভাবিক আনন্দের প্রকৃত কোনো কারণ ছিল না রক্তমাংসময় পৃথিবীর সহিতও উহার সবিশেষ কোনো সম্বন্ধ ছিল না। দেশের অনিবার্য ব্যবহার্য দ্রব্যের উপর আমদানিশুল্ক সংস্থাপনে সজীব জাতির যেরূপ আনন্দ উৎপন্ন হয় তাহা আমেরিকার ইতিবৃত্তেই জ্ঞাতব্য। আনন্দই বটে সে আনন্দে অস্ত্রনির্ঘোষ রাস্ট্রবিপ্লব ও শোণিতস্রোতেরই সম্ভবনা। কিন্তু অঙ্গহীন অসাড় জাতির সবই উল্টা। পক্ষাঘাতে পাঁচটি ইন্দ্রিয়ই বিকল কাজেই হর্ষবিষাদের কারণ অনুভাবে অক্ষম। বুদ্ধিবৃত্তিও তদনুরূপ সূক্ষ্ম সংসারের সংবাদ রাখেন তেমনি সবিশেষ সুতরাং আমদানিশুল্কে উপরোক্ত আমোদ অনুভূত হইয়াছিল। সে আমোদের যদি একান্তই কোনো কারণ নির্দেশ করিতে হয়—তাহার একটা কারণ হুজুগ আরএকটা কারণ ‘হবি’। বাতিকের অশ্ব আরোহণ করিয়া অহরহ ইন্দ্রলোকে গমনের চেষ্টা। ইহাই ‘হবি’। সংসারে হবিওয়ালা লোকের অভাব নাই হুজুগওয়ালা তো অসংখ্য। সুতরাং সেই জাতীয় লোকের মধ্যেই ওই আমদানিশুল্কে আনন্দের উদ্রেক হইয়াছিল। নহিলে যাঁহারা সংসারের সবিশেষ সংবাদ রাখেন বাজারের বৃত্তান্ত বুঝিয়া অপক্ষপাতে বিচার করিতে পারেন এবং দেশের অস্থি মজ্জা মেধ দরিদ্র রায়ত ও কৃষকের সুখদুঃখের একটা অস্তিত্ব অনুভব করেন তাঁহাদের কেহই এই আমদানিশুল্কে সন্তুষ্ট হন নাই। উহাতে দেশের অন্তর্ভেদী একটি অসন্তোষই উৎপন্ন হইয়াছে। দেশের লোক অদৃষ্টবাদী বলওবাকশক্তিবিরহিত তজ্জন্যই এ অসন্তোষ অস্ফুট ও অব্যক্ত সংবাদপত্রে উঠে নাই বাগ্মীর বক্তৃতায় ফুটে নাই বলে বণিকের পণ্যপাট লুন্ঠিত হয় নাই। লোকের বাকশক্তি ও বল থাকিলে ফল অন্যরূপ হইত। এই অন্তর্ভেদী অব্যক্ত অসন্তোষের কারণ অতীব স্পষ্ট। পেট্রিয়টিজমের প্রিয় ‘হবি’ যাহাই হউক ইহা পরিস্কার ও প্রতিদৈনিক প্রত্যক্ষ ঘটনা যে স্বদেশীয় বা বিলাতি বিদেশীয়ও হউক যে দ্রব্য জনসমাজে 


    
    

    
    
    

  

