

  
    কাহিনী - লক্ষ্মীর পরীক্ষা - দ্বিতীয় দৃশ্য, ৮৩
                
    
    








  
  

        

      রবীন্দ্র রচনাবলী (://.-..)
    
 -->
    
    কাহিনী - লক্ষ্মীর পরীক্ষা - দ্বিতীয় দৃশ্য, ৮৩
    
    
    কাহিনী




হেন লোক হেন ধুলো কোথা পাবে! 

ক্ষীরো ।&;&;&;&;&; থাম্‌ থাম্‌ তোরা , রেখে দে বকুনি , 


লজ্জা করে যে নিজগুণ শুনি । 
মালতী! 

মালতী ।&;&;&;&;&;&;&;&;&;&;&;&; আজ্ঞে । 
ক্ষীরো ।&;&;&;&;&;&;&;&;&;&;&;&;&;&;&;&;&;&;&;&; ওদের গয়না 


ছিল যা এমন কাহারো হয় না । 
দুখানি চুড়িতে ঠেকেছে শেষে , 
দেখে আমি আর বাঁচি নে হেসে । 
তবু মাথা যেন নুইতে চায় না , 
ভিখ নেবে তবু কতই বায়না । 
পথে বের হল পথের ভিখিরি , 
ভুলতে পারে না তবু রানীগিরি । 
নত হয় লোক বিপদে ঠেকলে , 
পিত্তি জ্বলে যে দেমাক দেখলে । 
আবার কিসের শুনি কোলাহল । 

মালতী ।&;&;&;&; দুয়ারে এসেছে ভিক্ষুকদল — 


আকাল পড়েছে , চালের বস্তা 
মনের মতন হয় নি সস্তা , 
তাইতে চেঁচিয়ে খাচ্ছে কানটা । 
বেতটি পড়লে হবেন ঠাণ্ডা । 

ক্ষীরো ।&;&;&;&;&; রানী কল্যাণী আছেন দাতা । 


মোর দ্বারে কেন হস্ত পাতা । 
বলে দে আমার পাঁড়েজি বেটাকে 
ধরে নিয়ে যাক সকল-ক'টাকে , 
দাতা কল্যাণী রানীর ঘরে 
সেথায় আসুক ভিক্ষে করে । 
সেখানে যা পাবে এখানে তাহার 
আরো পাঁচ গুণ মিলবে আহার । 

প্রথমা ।&;&;&;&; হা হা হা , কী মজা হবেই না জানি । 
দ্বিতীয়া ।&;&;&;&; হাসিয়ে হাসিয়ে মারলেন রানী । 
তৃতীয়া ।&;&;&;&; আমাদের রানী এতও হাসান! 



    
    

    
    
    

  

