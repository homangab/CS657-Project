

  
    শৈশবসঙ্গীত   অপ্সরাপ্রেম ১
                
    
    








  
  

        

      রবীন্দ্র রচনাবলী (:)
    
 
    
    শৈশবসঙ্গীত   অপ্সরাপ্রেম ১
    
    
    অপ্সরাপ্রেম 
গাথা 
নায়িকার উক্তি 
  
 
 
রজনীর পরে আসিছে দিবস

দিবসের পর রাতি।

প্রতিপদ ছিল হ’ল পূরণিমা

প্রতি নিশি নিশি বাড়িল চাঁদিমা

প্রতি নিশি নিশি ক্ষীণ হয়ে এল

ফুরালো জোছনাভাতি।

উদিছে তপন উদয়শিখরে

ভ্রমিয়া ভ্রমিয়া সারা দিন ধ’রে

ধীর পদক্ষেপে অবসন্ন দেহে

যেতেছে চলিয়া বিশ্রামের গেহে

মলিন বিষণ্ন অতি।

উদিছে তারকা আকাশের তলে

আসিছে নিশীথ প্রতি পলে পলে

পল পল করি যায় বিভাবরী

নিভিছে তারকা এক এক করি

হাসিতেছে উষা সতী।

এস গো সখা এস গো—

কত দিন ধ’রে বাতায়নপাশে

একেলা বসিয়া সখা তব আশে—

দেহে বল নাই চোখে ঘুম নাই

পথপানে চেয়ে রয়েছি সদাই—

এস গো সখা এস গো—

সুমুখে তটিনী যেতেছে বহিয়া

নিশ্বসিছে বায়ু রহিয়া রহিয়া

লহরীর পর উঠিছে লহরী



    
    

    
    
    

  

