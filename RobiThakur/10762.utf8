

  
    শ্যামা  চতুর্থ দৃশ্য ১৫
                
    
    








  
  

        

      রবীন্দ্র রচনাবলী (:)
    
 
    
    শ্যামা  চতুর্থ দৃশ্য ১৫
    
    
    শ্যামা


তোমা লাগি পাপ নাথ তুমি করো মর্মাঘাত।

ছাড়িব না ছাড়িব না ছাড়িব না॥ স্বরলিপি [1]



শ্যামাকে বজ্রসেনের আঘাত ও শ্যামার পতন
বজ্রসেনের প্রস্থান



নেপথ্যে। হায় এ কী সমাপন 

অমৃতপাত্র ভাঙিলি করিলি মৃত্যুরে সমর্পণ 

এ দুর্লভ প্রেম মূল্য হারালো হারালো

কলঙ্কে অসম্মানে॥ স্বরলিপি [2]




বজ্রসেনের প্রবেশ

 পল্লীরমণীরা। তোমায়
দেখে মনে লাগে ব্যথা

হায় বিদেশী পান্থ।

এই দারুণ রৌদ্রে এই তপ্ত বালুকায়

তুমি কি পথভ্রান্ত।

দুই চক্ষুতে একি দাহ–

জানি নে জানি নে জানি নে কী যে চাহ।

চলো চলো আমাদের ঘরে

চলো চলো ক্ষণেকের তরে–

পাবে ছায়া পাবে জল।

সব তাপ হবে তব শান্ত। স্বরলিপি [3]


–

ও কথা কেন নেয় না কানে–

কোথা চ’লে যায় কে জানে।

মরণের কোন্‌ দূত ওরে করে দিল বুঝি উদ্‌ভ্রান্ত হা॥ স্বরলিপি [4]




 সকলের প্রস্থান
বজ্রসেনের প্রবেশ


বজ্রসেন। এসো এসো এসো প্রিয়ে

    
    

    
    
    :[1] :160533319_68
[2] :160533319_69
[3] :160533319_70
[4] :160533319_71


  

