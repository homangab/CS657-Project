

  
    যোগাযোগ দ্বিতীয় অঙ্ক দ্বিতীয়  দৃশ্য ১৯
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্ক দ্বিতীয়  দৃশ্য ১৯
    
    
    যোগাযোগ

দ্বিতীয় দল । ফুলগন্ধে আকুল করে বাজে বাঁশরি উদাস স্বরে  
নিকুঞ্জ প্লাবিত চন্দ্রকরে — 
প্রথম দল । তারি মাঝে মনোমোহন মিলনমাধুরী  যুগলমুরতি ॥ 
আনো আনো ফুলমালা  দাও দোঁহে বাঁধিয়ে । 
দ্বিতীয় দল । হৃদয়ে পশিবে ফুলপাশ  অক্ষয় হবে প্রেমবন্ধন  
প্রথম দল । চিরদিন হেরিব হে  মনোমোহন মিলনমাধুরী  
যুগলমুরতি ॥ 
দাসীর প্রবেশ 
 
দাসী । রাজাবাহাদুর খবর পাঠিয়েছেন  তাঁর শরীর ভালো নেই — তিনি সকাল সকাল শোবেন । 
মোতির মা । ও মা  সেকি কথা  এখনি । 
দাসী । তাঁর হুকুম  আমরা কী করব বলো । 
মোতির মা । অত ব্যস্ত হলে চলবে কেন? জামাগয়নাগুলো খুলতে হবে না? আরএকটুখানি সময় দাও। আচ্ছা তোমরা আরএকটা গান গাওনা ততক্ষণ। 
গীত 

মধুর বসন্ত এসেছে মধুর মিলন ঘটাতে  
মধুর মলয়সমীরে মধুর মিলন রটাতে ॥ 

কুহকলেখনী ছুটায়ে কুসুম তুলিছে ফুটায়ে  
লিখিছে প্রণয়কাহিনী বিবিধ বরনছটাতে ॥ 

হেরো পুরানো প্রাচীন ধরণী হয়েছে শ্যামলবরনী  
যেন যৌবনপ্রবাহ ছুটেছে কালের শাসন টুটাতে । 

পুরানো বিরহ হানিছে  নবীন মিলন আনিছে  
নবীন বসন্ত আইল নবীন জীবন ফুটাতে ॥ 



বাইরে থেকে 

মোতির মা । দিদি  ওরা ডাকতে এসেছে । 
 
সাড়া না পেয়ে 
ওমা  মূর্ছা গেছে । যা যা  তোরা শীগ্‌গির একটু জল নিয়ে আয়। ভয় নেই দিদি  এইযে আমি আছি । তোমরা ভিড় কোরো না  এখনি আমি ওঁকে নিয়ে যাচ্ছি । ভয় করিস নে ভাই  ভয় করিস নে । 
 
কুমুদিনী উঠে বসল 
 


    
    

    
    
    

  

