

  
    সুধারানী সেনকে লিখিত
                
    
    








  
  

        

      রবীন্দ্র রচনাবলী (:)
    
 
    
    সুধারানী সেনকে লিখিত
    
    
    সুধারানী সেনকে লিখিত

শান্তিনিকেতন [২৯ মাচ ১৯৩৯] 
ওঁ
কল্যাণীয়াসু 
তুমি যে প্রশ্ন করেছ এ রকম অদ্ভুত প্রশ্ন পূর্বেও শুনেছি। 
পতন অভ্যুদয় বন্ধুর পন্থা  যুগ যুগ ধাবিত যাত্রী 
হে চিরসারথি তব রথচক্রে  মুখরিত পথ দিনরাত্রি—
শাশ্বত মানবইতিহাসের যুগযুগধাবিত পথিকদের রথযাত্রায় চিরসারথি ব’লে আমি চতুর্থ বা পঞ্চম জর্জের স্তব করতে পারি এরকম অপরিমিত মূঢ়তা আমার সম্বন্ধে যাঁরা সন্দেহ করতে পারেন তাঁদের প্রশ্নের উত্তর দেওয়া আত্মাবমাননা। 
ইতি ২৯|৩|২৯(?) 


    
    

    
    
    

  

