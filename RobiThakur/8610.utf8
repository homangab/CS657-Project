

  
    বাংলা ব্যাকরণে বিশেষ বিশেষ্য১ ৩
                
    
    








  
  

        

      রবীন্দ্র রচনাবলী (:)
    
 
    
    বাংলা ব্যাকরণে বিশেষ বিশেষ্য১ ৩
    
    
    বাংলা ব্যাকরণে বিশেষ বিশেষ্য১
প্রত্যয়যোগে উক্ত শব্দগুলি বিশেষণরূপে ব্যবহৃত হয়। যেমন ক্রোশটাক্‌ পথ সেরটাক্‌ দুধ ইত্যাদি। কেহ কেহ মনে করেন এগুলি বিশেষণ নহে। কারণ বিশেষ্য ভাবেও উহাদের প্রয়োগ হয়। যেমন ‘ক্রোশটাক্‌ গিয়েই বসে পড়ল’ ‘পোয়াটাক্‌ হলেই চলবে’। 
যদিচ সাধারণত টি টা প্রভৃতি নির্দেশক সংকেত বিশেষণের সহিত বসে না তবু এক স্থলে তাহার ব্যতিক্রম আছে। সংখ্যাবাচক শব্দের সহিত নির্দেশক যুক্ত হইয়া বিশেষণরূপে ব্যবহৃত হয়। যেমন একটা গাছ দুইটি মেয়ে ইত্যাদি। 
বাংলায় ইংরেজি  এর অনুরূপ শব্দ একটি একটা। একটা মানুষ বলিলে অনির্দিষ্ট কোনো একজন মানুষ বুঝায়। ‘একটা মানুষ ঘরে এল’ এবং ‘মানুষটা ঘরে এল’ এই দুই বাক্যের মধ্যে অর্থভেদ এই—প্রথম বাক্যে যে হউক একজন মানুষ ঘরে আসিল এই তথ্য বলা হইতেছে দ্বিতীয় বাক্যে বিশেষ কোনো একজন মানুষের কথা বলা হইতেছে। 
কিন্তু ‘একটা’ বা ‘একটি’ যখন বিশেষভাবে এক সংখ্যাকে জ্ঞাপন করে তখন তাহাকে  বলা চলে না। ইংরেজিতে তাহার প্রতিশব্দ । সেখানে একটা লোক মানে এক সংখ্যক লোক কোনো একজন অনির্দিষ্ট লোক নহে। 
যেখানে ‘এক’ শব্দটি অপর একটি বিশেষণের পরে যুক্ত হইয়া ব্যবহৃত হয় সেখানে সাধারণত ‘টি’ ‘টা’ প্রয়োগ চলে না যেমন লম্বাএক ফর্দ মস্তএক বাবু সাতহাতএক লাঠি। 
বলা বাহুল্য এক ভিন্ন অন্য সংখ্যা সহযোগে যেখানে টি টা বসে সেখানে তাহাকে  এর সহিত তুলনীয় করা চলে না সেখানে তাহা সংখ্যাবাচক বিশেষণ। 
খানি খানা প্রভৃতি আরো কয়েকটি নির্দেশক চিহ্ন আছে তাহাদের কথা পরে হইবে। 
বলা আবশ্যক সংস্কৃতের অনুকরণ করিতে গিয়া বাংলা লিখিত ভাষায় নির্দেশক সংকেতের ব্যবহার বিরল হইয়াছে। যাঁহারা সংস্কৃত রীতির পক্ষপাতী তাঁহাদের রচনায় ইহা প্রায় পরিত্যক্ত হইয়াছে। যেহেতু বাংলায় বক্তা ইচ্ছা করিলে কোনো একটি বিশেষ্যপদকে বিশেষভাবে নির্দেশ করিতেও পারেন নাও করিতে পারেন সেইজন্য ইহাকে বর্জন করা সম্ভব হইয়াছে। কিন্তু ভাষার স্বাভাবিক রীতিকে ত্যাগ করিলে নিশ্চয়ই তাহাকে দুর্বল করা হয়। আধুনিক কালের লেখকগণ মাতৃভাষার সবস্ত স্বকীয় সম্পদগুলিকে অকুণ্ঠিতচিত্তে ব্যবহার করিবার চেষ্টা করিয়া ক্রমশই ভাষাকে প্রাণপূর্ণ ও বেগবান করিয়া তুলিতেছেন তাহাতে সন্দেহ নাই।


    
    

    
    
    

  

