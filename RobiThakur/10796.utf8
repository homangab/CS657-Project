

  
    খেয়া  হারাধন১
                
    
    








  
  

        

      রবীন্দ্র রচনাবলী (:)
    
 
    
    খেয়া  হারাধন১
    
    
    হারাধন

 বিধি যেদিন
ক্ষান্ত দিলেন 

সৃষ্টি করার কাজে 
 সকল তারা
উঠল ফুটে 

নীল আকাশের  মাঝে । 
 নবীন সৃষ্টি
সামনে রেখে 

সুরসভার তলে 
 ছায়াপথে
দেবতা সবাই 

বসেন দলে দলে । 
 গাহেন তাঁরা
 ‘ কী আনন্দ  

এ কী পূর্ণ ছবি  
 এ কী মন্ত্র
 এ কী ছন্দ  

গ্রহ চন্দ্র রবি  ' 
 
 হেনকালে
সভায় কে গো 

হঠাৎ বলি উঠে  
 ‘ জ্যোতির
মালায় একটি তারা 

কোথায় গেছে টুটে  ' 
 ছিঁড়ে গেল
বীণার তন্ত্রী  

 থেমে গেল গান  
 হারা তারা
কোথায় গেল 

পড়িল সন্ধান । 
 সবাই বলে 
‘ সেই তারাতেই 

স্বর্গ হতে আলো— 
 সেই তারাটাই
সবার বড়ো  

সবার চেয়ে ভালো । ' 
 
 সেদিন হতে
জগৎ আছে 

সেই তারাটির খোঁজে— 
 তৃপ্তি নাহি
দিনে  রাত্রে 

চক্ষু নাহি বোজে । 



    
    

    
    
    

  

