

  
    প্রভাতসংগীত সৃষ্টি স্থিতি প্রলয় ৭
                
    
    








  
  

        

      রবীন্দ্র রচনাবলী (:)
    
 
    
    প্রভাতসংগীত সৃষ্টি স্থিতি প্রলয় ৭
    
    
    প্রভাতসংগীত


জগতের হৃদয়ের আশা

দশ দিকে আকুল হইয়া

ফুল হয়ে পরিমল হয়ে

গান হয়ে উঠিল ফুটিয়া।

একি হেরি যৌবনউচ্ছ্বাস

একি রে মোহন ইন্দ্রজাল

সৌন্দর্যকুসুমে গেল ঢেকে

জগতের কঠিন কঙ্কাল।

হাসি হয়ে ভাতিল আকাশে

তারকার রক্তিম নয়ান

জগতের হর্ষকোলাহল

রাগিণীতে হল অবসান।

কোমলে কঠিন লুকাইল

শক্তিরে ঢাকিল রূপরাশি

প্রেমের হৃদয়ে মহা বল

অশনির মুখে দিল হাসি।

সকলি হইল মনোহর

সাজিল
জগৎচরাচর।

মহাছন্দে বাঁধা হয়ে যুগ যুগ যুগ যুগান্তর

পড়িল নিয়মপাঠশালে

অসীম জগৎচরাচর।

শ্রান্ত হয়ে এল কলেবর

নিদ্রা আসে নয়নে তাহার

আকর্ষণ হতেছে শিথিল

উত্তাপ হতেছে একাকার।

জগতের প্রাণ হতে

উঠিল
রে বিলাপসংগীত

কাঁদিয়া উঠিল চারি ভিত ।
পুরবে বিলাপ উঠে
পশ্চিমে বিলাপ উঠে

কাঁদিল রে উত্তর দক্ষিণ
কাঁদে গ্রহ কাঁদে তারা শ্রান্তদেহে কাঁদে রবি



    
    

    
    
    

  

