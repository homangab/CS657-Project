

  
    পলাতকা  মালা৩
                
    
    








  
  

        

      রবীন্দ্র রচনাবলী (:)
    
 
    
    পলাতকা  মালা৩
    
    
    পলাতকা

আমাদের সেই তরুণ সাথি বসে থাকে ধুলায় আসন  তলে  

কথাটি না ব ' লে । 

দৈবে যদি একটিআধটি চাঁপার কলি 

পড়ে স্খলি 

রানীর আঁচল হতে মাটির ‘ পরে  

সবার অগোচরে 

সেইটি যত্নে নিয়ে তুলে 

পরে কর্ণমূলে । 

সভাভঙ্গ হবার বেলায় দিনের শেষে 
 যদি তারে বলি হেসে — 

“ প্রদীপ জ্বালার সময় হল সাঁঝে 

এখনো কি রইবে সভামাঝে । ” 
সে হেসে কয়  “ সব সময়েই আমার পালা  
 আমি যে ভাই  চাই নে
বিজয়মালা । ” 
 
 

আষাঢ় শ্রাবণ অবশেষে 

গেল ভেসে 

ছিন্নমেঘের পালে  
গুরু গুরু মৃদঙ্গ তার বাজিয়ে দিয়ে আমার গানের তালে । 

শরৎ এল  শরৎ গেল চলে  

নীল আকাশের কোলে 

রৌদ্রজলের কান্নাহাসি হল সারা  
 আমার সুরের থরে থরে ছড়িয়ে গেল
শিউলিফুলের ঝারা । 
 ফাগুনচৈত্র আমমউলের সৌরভে আতুর
 
দখিন হাওয়ায় আঁচল ভরে নিয়ে গেল আমার গানের সুর । 

কণ্ঠে আমার একে একে সকল ঋতুর গান 

হল অবসান । 

তখন রানী আসন হতে উঠে  


আমার করপুটে 
 তুলে দিলেন  শূন্য
করে থালা  

আপন বিজয়মালা । 
 
 


    
    

    
    
    

  

