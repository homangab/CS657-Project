

  
    যোগাযোগতৃতীয় অঙ্কতৃতীয় দৃশ্য ৪৮
                
    
    








  
  

        

      রবীন্দ্র রচনাবলী (:)
    
 
    
    যোগাযোগতৃতীয় অঙ্কতৃতীয় দৃশ্য ৪৮
    
    
    যোগাযোগ

আংটি খুলে নিয়ে । তোমার হাতে কোনো জহরতে দোষ নেই । 
 
মুক্তোমালা বের করে 
 
তোমার জন্যে মুক্তার মালা এনেছি । কেমন  পছন্দ হয়েছে ? খুশি হয়েছ ? আমি পরিয়ে দেব ? 
 
কুমুদিনী নিরুত্তর 
 
বুঝেছি  দরখাস্ত নামঞ্জুর । বড়োবউ  তোমার বুকের কাছে আমার অন্তরের এই দরখাস্তটি লটকিয়ে দেব ইচ্ছে ছিল  কিন্তু তার আগেই ডিস্‌মিস্‌ । আচ্ছা  আরএকটি জিনিস যদি দিই তো কী দেবে বলো যেমন জিনিসটি তার উপযুক্ত দাম নেব কিন্তু 
 
এস্রাজ এনে দিলে 
 
কুমুদিনী । কোথায় পেলে ? 
মধুসূদন । তোমার দাদা পার্সেল করে পাঠিয়ে দিয়েছেন । কেমন  এবার খুশি হয়েছ তো ? তবে দাম দাও । 
কুমুদিনী । কী ? 
মধুসূদন । বাজিয়ে শোনাও আমাকে । আমার সামনে লজ্জা কোরো না । 
কুমুদিনী । সুর বাঁধা নেই । 
মধুসূদন । তোমার নিজের মনেরই সুর বাঁধা নেই  তাই বলোনা কেন 
কুমুদিনী । যন্ত্রটা ঠিক করে রাখি  তোমাকে আরএক দিন শোনাব । 
মধুসূদন । কবে  ঠিক করে বলো  কাল ? 
কুমুদিনী । বেশ  কাল । 
মধুসূদন । সন্ধেবেলায় আফিস থেকে ফিরে এলে ? 
কুমুদিনী । তাই হবে । 
মধুসূদন । এস্রাজটা পেয়ে খুব খুশি হয়েছ ? 
কুমুদিনী । হয়েছি । — 
মধুসূদন । বড়োবউ  আজ তুমি আমার কাছে কিছু চাও । যা চাও তাই পাবে । 
কুমুদিনী । মুরলীকে একখানা শীতের কাপড় দিতে চাই । 
মধুসূদন । লক্ষ্মীছাড়া মুরলী বুঝি তোমাকে বিরক্ত করেছে ? 
কুমুদিনী । না  আমি নিজেই ওকে একটা আলোয়ান দিতে গেলুম  ও নিলে না । তুমি যদি হুকুম কর 
তবেই সাহস করে নেবে । 


    
    

    
    
    

  

