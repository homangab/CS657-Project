

  
    যোগাযোগ দ্বিতীয় অঙ্কতৃতীয় দৃশ্য ৩০
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্কতৃতীয় দৃশ্য ৩০
    
    
    যোগাযোগ

কুমুদিনী । কেন ভাই  ঠাকুরপোর বই লুকিয়ে রেখেছ ? 
মোতির মা । দেখো তো দিদি  শোবার ঘরে কি ওঁর পাঠশালা ? ঘরে এসে দেখি মহাপণ্ডিত পড়তে বসে গেছেন । খাবার ঠাণ্ডা হয়ে যায়  তাগিদের পর তাগিদ  হুঁশ নেই । 
কুমুদিনী । সত্যি ঠাকুরপো ? 
নবীন । বউরানী খাবার ভালোবাসি নে এত বড়ো তপস্বী আমি নই । কিন্তু তার চেয়ে ভালোবাসি ওঁর মুখের মিষ্টি তাগিদ। সেইজন্যেই তো ইচ্ছে করে খেতে দেরি হয় বই পড়াটা একটা অছিলা 
মোতির মা । ওঁর সঙ্গে কথায় হার মানি। 

নবীন । আর আমি হার মানি যখন উনি কথা বন্ধ করেন । 
কুমুদিনী । তাও কি কখনো ঘটে নাকি ঠাকুরপো ? 
নবীন । দুটো একটা তাজা দৃষ্টান্ত দিই তা হলে ? 
মোতির মা । আচ্ছা  আর তোমার দৃষ্টান্ত দিতে হবে না । এখন আমার চাবি কোথায় লুকিয়ে রেখেছ বলো । দেখো তো দিদি  আমার চাবি লুকিয়ে রেখেছেন । 
নবীন । ঘরের লোকের নামে তো   করতে পারি না  তাই চোরকে চুরি দিয়েই শাস্তি দিতে হয় । আগে দাও আমার বই 
মোতির মা । তোমাকে দেব না  দিদিকে এনে দিচ্ছি । ওঁকে দিয়ো না । দেখি তোমার সঙ্গে কিরকম রাগারাগি করেন । 
[ বই আনতে প্রস্থান 
নবীন । বৌদি  শুনে তুমি কী ভাববে জানি নে  আমরা পরস্পরের ধন পরস্পর চুরি করে থাকি । এমনি করে আমাদের স্বভাবটা দুই পক্ষেই সমান বিগড়িয়ে যাচ্ছে । 
কুমুদিনী । সেজন্যে অনুতাপের কোনো লক্ষণ তো দেখি নে । 
নবীন । কড়া পড়ে গেছে মনটাতে । ত্রাণকর্তা যদি অন্তরে প্রবেশ করতে চান সর্জিকাল অপরেশন দরকার হবে । 
 
মোতির মার প্রবেশ 
 
মোতির মা । এই নাও দিদি  ওঁর বই । 
কুমুদিনী । কিন্তু এ তো  এই বইয়ে বুঝি ঠাকুরপোর শখ 
মোতির মা । ওঁর শখ নেই এমন বই নেই । সেদিন দেখি কোথা থেকে একখানা গোপালন জুটিয়ে নিয়ে পড়তে বসে গেছেন । 
নবীন । নিজের দেহরক্ষার জন্যে ওটা পড়ি নে  অতএব ওতে লজ্জার কারণ নেই । 
মোতির মা । দিদি  তোমার কি কিছু বলবার আছে ? চাও তো এই বাচালটিকে এখন বিদায় করি । 
কুমুদিনী । না  তার দরকার নেই । আমার দাদা একজন লোক পাঠিয়েছেন শুনেছি । 
নবীন । কিন্তু তিনি বোধ হয় এতক্ষণ চলে গেছেন । 
কুমুদিনী । চলে গেছেন ? আমার সঙ্গে দেখা না করেই ? 
মোতির মা । তুমি বড়োঠাকুরকে কিছু বল নি ? 
কুমুদিনী । বলেছিলুম । কিন্তু — তুমি ঠিক জান ঠাকুরপো  তিনি চলে গেছেন ? 
নবীন । তাই মনে হয় । আচ্ছা  আমি দেখে আসি 


    
    

    
    
    

  

