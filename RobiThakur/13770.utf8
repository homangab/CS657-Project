

  
    শেষ লেখা - ৯,১
                
    
    








  
  

        

      রবীন্দ্র রচনাবলী (://.-..)
    
 -->
    
    শেষ লেখা - ৯,১
    
    
    ৯

বাণীর মুরতি গড়ি 
একমনে 
নির্জন প্রাঙ্গণে 
পিণ্ড পিণ্ড মাটি তার 
যায় ছড়াছড়ি —
অসমাপ্ত মূক 
শূন্যে চেয়ে থাকে 
নিরুৎসুক । 
গর্বিত মূর্তির পদানত 
মাথা ক ' রে থাকে নিচু , 
কেন আছে উত্তর না দিতে পারে কিছু । 
বহুগুণে শোচনীয় হায় তার চেয়ে 
এক কালে যাহা রূপ পেয়ে 
কালে কালে অর্থহীনতায় 
ক্রমশ মিলায় । 
নিমন্ত্রণ ছিল কোথা , শুধাইলে তারে 
উত্তর কিছু না দিতে পারে — 
কোন্‌ স্বপ্ন বাঁধিবারে 
বহিয়া ধূলির ঋণ 
দেখা দিল 
মানবের দ্বারে । 
বিস্মৃত স্বর্গের কোন্‌ 
উর্বশীর ছবি 
ধরণীর চিত্তপটে 
বাঁধিতে চাহিয়াছিল 
কবি — 
তোমারে বাহনরূপে 
ডেকেছিল , 
চিত্রশালে যত্নে রেখেছিল , 
কখন সে অন্যমনে গেছে ভুলি — 
আদিম আত্মীয় তব ধূলি , 



    
    

    
    
    

  

