

  
    অনুবাদচর্চা৩৪
                
    
    








  
  

        

      রবীন্দ্র রচনাবলী (:)
    
 
    
    অনুবাদচর্চা৩৪
    
    
    অনুবাদচর্চা

এই অনুশাসনে আছে যে চারিটি বিশেষ অপরাধে অপরাধীকে জীবিতঅবস্থায় খাইতে হইবে। এবং এই অনুশাসনেই বলিতেছে যে বড়ো বড়ো যুদ্ধে বন্দীসকলকে জীবিত মৃত বা কবরস্থ সকল অবস্থাতেই আহার করা বৈধ। আমাকে নিশ্চয় করিয়া বলা হইয়াছে এবং আমি ইহা যথার্থই বিশ্বাস করিয়া থাকি যে এই সকল লোকদের মধ্যে অনেকেই অন্য সকল কিছুর চেয়ে মানুষের মাংসই বেশি পছন্দ করিয়া থাকে কিন্তু এরূপ প্রবৃত্তি সত্ত্বেও বিধিসঙ্গত উপলক্ষ্য ছাড়া তাহারা কখনো এই লালসাকে প্রশ্রয় দেয় না। 
১২২
আমার প্রিয়তম বন্ধু
আমাদের পরিবারে যে ভয়ানক দুর্ঘটনা ঘটিয়াছে তাহা হয়তো  কিংবা আমার বন্ধুদের মধ্যে কাহারো কাছ হইতে কিংবা খবরের কাগজ হইতে এত দিনে খবর পাইয়া থাকিবে। আমি কেবল তোমাকে উহার একটি মোটামুটি নক্সা দিব। আমার প্রিয়তমা ভগিনী উন্মত্ততার ঝোঁকে তাহার আপন মায়ের মৃত্যুর কারণ হইয়াছে। বর্ত্তমানে সে পাগলাগারদে আছে। আমার আশঙ্কা হইতেছে যে তাহাকে হাঁসপাতালে পাঠাইতে হইবে। 
১২৩
ঈশ্বর আমার বুদ্ধি স্থির রাখিয়াছেন। আমি আহারপান করি ঘুমাই এবং আমার বিশ্বাস আমার বিচারশক্তিও বেশ প্রকৃতিস্থ আছে। আমার পিতা বেচারা সামান্যরূপে আহত হইয়াছিলেন এবং তাঁহাকে ও আমার পিসিকে সেবা করিবার জন্য আমিই আছি। আরয়নস্কুলে  আমাদের প্রতি অত্যন্ত সদয় ব্যবহার করিতেছেন এবং আমাদের আর কোন বন্ধু নাই কিন্তু ঈশ্বরকে ধন্যবাদ যে আমি খুব শান্ত ও সমাহিত আছি এবং যাহা কিছু করিতে বাকি ছিল তাহা উত্তমরূপেই করিতে পারিতেছি। যত দূর সম্ভব একখানি ধর্ম্মভাবপূর্ণ পত্র লিখিও কিন্তু যাহা গিয়াছে এবং চুকিয়াছে তাহার কোনো উল্লেখ করিয়ো না। 
১২৪
ঈশ্বরকে ধন্যবাদ  যদিও ইহা আশ্চর্য্য শুনাইবে তথাপি আমি বরাবর সমাহিত শান্ত ছিলাম তাহার কোনো অন্যথা হয় নাই। এমন কি সেই ভয়ানক দিনে এবং ভয়ংকর দুঃখের মধ্যেও আমি এমন ধৈর্য্য রক্ষা করিয়াছিলাম যাহাকে বাহিরের লোকে হয়তো ঔদাসীন্য বলিয়া ব্যাখ্যা করিয়া থাকিবে এই ধৈর্য্য নৈরাশ্যজনিত নহে। এরূপ বলা কি আমার পক্ষে নির্ব্বুদ্ধিতা অথবা পাপ হইবে যে আমার মধ্যে একটি ধর্ম্মতত্ত্বই আমাকে সর্ব্বাপেক্ষা অধিক আশ্রয় দান করিয়াছিল? আমি বুঝিয়াছিলাম যে অনুশোচনা করা ছাড়া আমার অন্য কাজ করিবার আছে। 
১২৫
সেই প্রথম দিনের সন্ধ্যায় আমার পিসি অজ্ঞান হইয়া পড়িয়া আছেন দেখিয়া মনে হয় যেন মুমূর্ষ আমার পিতা তাঁহার যে কন্যাটিকে অত্যন্ত ভালবাসিতেন এবং যে তাঁহাকে কিছু কম ভালবাসিত না তাহার দ্বারা আঘাতহেতু কপালেপলেস্তারাদেওয়া পাশের ঘরে আমার মা একটি শব মাত্র তবুও আমি আশ্চর্য্যরূপে আশ্রয় পাইয়াছিলাম। সেই রাত্রিতে আমি অনিদ্রাবশত চক্ষু বুজি নাই কিন্তু আতঙ্কশূন্য ও নৈরাশ্যশূন্য হইয়া বিছানায় পড়িয়াছিলাম। তাহার পর হইতে আর একটি দিনও আমার ঘুমের ব্যাঘাত হয় নাই। ইন্দ্রিয়গ্রাহ্য পদার্থসকলের ‘পরে ভর করার অভ্যাস আমার অনেক দিন ছিল না ইহাই আমাকে খাড়া রাখিয়াছিল। 
১২৬
পবিরারের সমস্ত ভার আমার উপরই পড়িয়াছিল কারণ আমার ভ্রাতা (আমি তাঁহার প্রতি স্নেহশূন্য হইয়া বলিতেছি না) কোনো কালেই বৃদ্ধ ও দুর্ব্বলের সেবায় উৎসাহী ছিলেন না বর্ত্তমানে তিনি তাঁহার পায়ের পীড়া লইয়া এই সকল কর্ত্তব্য হইতে দায়মুক্ত হইয়াছিলেন এবং তখন আমি একাই পড়িয়াছিলাম। 
    
    

    
    
    

  

