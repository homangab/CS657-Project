

  
    নটরাজ বর্ষামঙ্গল ১৮
                
    
    








  
  

        

      রবীন্দ্র রচনাবলী (:)
    
 
    
    নটরাজ বর্ষামঙ্গল ১৮
    
    
    নটরাজ
বর্ষামঙ্গল
ওগো সন্ন্যাসী  কী গান ঘনাল মনে । 
গুরু গুরু গুরু নাচের ডমরু 

  
    বাজিল ক্ষণে ক্ষণে । 
  
  তোমার ললাটে জটিল জটার ভার 
  নেমে নেমে আজি পড়িছে বারম্বার  

বাদল আঁধার মাতাল তোমার হিয়া  

  বাঁকা বিদ্যুৎ চোখে উঠে চমকিয়া । 

চিরজনমের শ্যমলী তোমার প্রিয়া 

  আজি এ বিরহদীপনদীপিকা 
  পাঠাল তোমারে এ কোন্‌ লিপিকা  

লিখিল নিখিলআঁখির কাজল দিয়া  

  চিরজনমের শ্যামলী তোমার প্রিয়া । 


মনে পড়িল কি ঘন কালো এলোচুলে 

  
    অগুরু ধূপের গন্ধ ? 
  

শিখিপুচ্ছের পাখা সাথে দুলে দুলে 

  
    কাঁকনদোলন ছন্দ ? 
  

মনে পড়িল কি নীল নদীজলে  
ঘন শ্রাবণের ছায়া ছলছলে 
মিলি মিলি সেই জলকলকলে 

  
    
      কলালাপ মৃদুমন্দ  
    
  
  স্থকিতপায়ের চলা দ্বিধাহত  
  ভীরু নয়নের পল্লব নত  
  নাবলা কথার আভাসের মতো 
  
    নীলাম্বরের প্রান্ত ? 
  
  মনে পড়িছে কি কাঁখে তুলে ঝারি 
  তরুতলেতলে ঢেলে চলে বারি  
  সেচনশিথিল বাহু দুটি তারি 
  
    ব্যথায় আলসে ক্লান্ত ? 
  


    
    

    
    
    

  

