

  
    আদর্শ প্রশ্ন - ১৪
                
    
    








  
  

        

      রবীন্দ্র রচনাবলী (://.-..)
    
 -->
    
    আদর্শ প্রশ্ন - ১৪
    
    
    আদর্শ প্রশ্ন

৬। গাছপালা কী উপায়ে আপন দেহে সূর্যের আলো এবং খাদ্য সঞ্চয় করে। 
৭। পৃথিবীতে বায়ুমণ্ডলের দুটো স্তরের কথা বলা হয়েছে, সে দুটোর বিবরণ কী। 
৮। বাষ্প-আকারে যখন পৃথিবী ছিল তার থেকে একটা অংশ বেরিয়ে এসে ঠাণ্ডা হয়ে চাঁদ হয়েছে। এই চাঁদ পৃথিবী থেকে কত দূরে থেকে কত দিনে তাকে প্রদক্ষিণ করছে। 
৯। চাঁদে বাতাস বা জল নেই কেন। 
১০। পৃথিবীসৃষ্টির কতকাল পরে পৃথিবীতে প্রাণের আরম্ভ দেখা গেল। কী আকারে তার আরম্ভ। 
১১। সেই আরম্ভ থেকে কী ক’রে প্রাণীদের মধ্যে পরিণতি ঘটতে লাগল। 


অতিরিক্ত প্রশ্ন
পাঠপ্রচয় 
চতুর্থ ভাগ

বিদ্যাসাগর জননী 
১। বিদ্যাসাগর জননী ভগবতী দেবীর দয়ার বিশেষত্ব কী। সামাজিক কী কারণে এইরূপ দয়া আমাদের দেশে দুর্লভ। দৃষ্টান্ত দেখাও। 
লাইব্রেরি 
লাইব্রেরি বিষ্ময়কর কী কারণে। 
অসভ্যজাতির ভাষায় প্রকাশ শব্দে। সেই সশব্দ ভাষাই আমাদের ভাবপ্রকাশের একমাত্র উপায় হইলে লাইব্রেরি সম্ভব হইত না। কী অসুবিধা ঘটিত। ভাষাকে চুপ করাইল কিসে। 
দ্বিতীয় প্যারাগ্রাফের অর্থ ব্যাখ্যা করো। 
চতুর্থ প্যারাগ্রাফে “এখানে জীবিত ও মৃত ব্যক্তির” থেকে আরম্ভ করিয়া বাকি অংশের অর্থ কী। 
গঙ্গার শোভা 
 ‘গঙ্গার শোভা’ রচনাটির কোন্‌ কোন্‌ অংশের বর্ণনা তোমার বিশেষ ভালো লাগিয়াছে। 
অনধিকার প্রবেশ 
জয়কালী দেবীর চরিত্রের বিশেষত্ব ব্যাখ্যা করিয়া লেখো। মাধবীমণ্ডপের পবিত্রতা-রক্ষার কর্তব্য অপেক্ষাও তাঁহার কাছে কোন্‌ কর্তব্যনীতি কী কারণে শ্রেয় হইয়াছিল। 
বোম্বাই শহর 
 (অনুচ্ছেদ) 
১। ২। বোম্বাইয়ের সমুদ্র ও কলিকাতার গঙ্গার মধ্যে প্রভেদ ঘটাইল কিসে। 
৪। সমুদ্রের বিশেষ মহিমা কী? 

    
    

    
    
    

  

