

  
    নটরাজ- শ্রাবণ-বিদায়, ১৯
                
    
    








  
  

        

      রবীন্দ্র রচনাবলী (://.-..)
    
 -->
    
    নটরাজ- শ্রাবণ-বিদায়, ১৯
    
    
    নটরাজ
ওগো সন্ন্যাসী , পথ যায় ভাসি 

  
    ঝরঝর ধারাজলে — 
  

তমালবনের শ্যামল তিমিরতলে । 
দ্যুলোক ভূলোকে দূরে দূরে বলাবলি 

  
    চিরবিরহের কথা , 
  

বিরহিণী তার নত আঁখি ছলছলি 

  নীপ-অঞ্জলি রচে বসি গৃহকোণে 
  ঢেলে ঢেলে দেয় তোমারে স্মরিয়া মনে , 
  
    ঢেলে দেয় ব্যাকুলতা । 
  

কভু বাতায়নে অকারণে বেলা বাহি 

  
    আতুর নয়নে দু-হাতে আঁচল ঝাঁপে । 
  

তুমি চিত্তের অন্তরে অবগাহি 
খুঁজিয়া দেখিছ ধৈরজ নাহি নাহি , 
মল্লাররাগে গর্জিয়া ওঠ গাহি , 

  
    বক্ষে তোমার অক্ষের মালা কাঁপে । 
  

যাক যাক তব মন গলে গলে যাক , 
গান ভেসে গিয়ে দূরে চলে চলে যাক , 
বেদনার ধারা দুর্দাম দিশাহারা 

  
    দুখ-দুর্দিনে দুই কূল তার ছাপে । 
  

কদম্ববন চঞ্চল ওঠে দুলি , 
সেইমতো তব কম্পিত বাহু তুলি 
টলমল নাচে নাচো সংসার ভুলি , 

  
    আজ সন্ন্যাসী , কাজ নাই জপে জাপে । 
  



শ্রাবণ-বিদায়

গান 

শ্রাবণ তুমি বাতাসে কার 

  
    
      আভাস পেলে ? 
    
  

পথে তারি সকল বারি 

  
    
      দিলে ঢেলে । 
    
    কেয়া কাঁদে , যায় যায় যায় । 
    

    
    

    
    
    

  

