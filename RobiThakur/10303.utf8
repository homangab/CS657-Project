

  
    সন্ধ্যাসংগীত  আমিহারা৪
                
    
    








  
  

        

      রবীন্দ্র রচনাবলী (:)
    
 
    
    সন্ধ্যাসংগীত  আমিহারা৪
    
    
    সন্ধ্যাসংগীত


মনে করি মনে আনি


তার সেই মুখখানি  

ভালো করে মনে পড়িছে না । 

হৃদয়ে যে ছবি ছিল

ধুলায় মলিন হল  

আর তাহা নাহি যায় চেনা । 

ভুলে গেছি কী খেলা খেলিত  

ভুলে গেছি কী কথা বলিত । 

 যে গান গাহিত সদা

সুর তার মনে আছে  

কথা তার নাহি পড়ে মনে । 
 
যে আশা হৃদয়ে লয়ে

উড়িত সে মেঘ চেয়ে 

আর তাহা পড়ে না স্মরণে । 

শুধু যবে হৃদিমাঝে চাই 

মনে পড়ে  কী ছিল  কী নাই । 

    
    

    
    
    

  

