

  
    রূপান্তর কালিদাসভবভূতি ১৫
                
    
    








  
  

        

      রবীন্দ্র রচনাবলী (:)
    
 
    
    রূপান্তর কালিদাসভবভূতি ১৫
    
    
    রূপান্তর

ও মুখে অলক দোলে যে১ মারুতভরে  
তবু কথা নাই বুক ফাটে তারি তরে — 
যেমন নিশায় কমল ঘুমায়ে রহে  
অন্তরে তার ভ্রমর কথা না কহে ॥ ৫৫ 
 
[ অলক তোমার কভু মৃদু বায়ুভরে 
বিচলিয়া উঠে মৌন মুখের ' পরে 
শতদল যেন অবসান হলে দিন 
নিশানিমীলিত অলিগুঞ্জনহীন ॥ ৫৫ ] ২ 
 
শর্বরী পুন ফিরে পায় শশধরে 
চকাচকি পুন মিলে বিচ্ছেদ  পরে  
বিরহ তাহারা মিলনের আশে সহে — 
চিরবিচ্ছেদ আমারে যে আজ দহে ॥ ৫৬ 
 
শয়ন রচিত হত পল্লবে নব  
তবু দুখ পেত কোমল অঙ্গ তব । 
আজ সেই তনু চিতা  আরোহণ ৩ আহা 
কেমনে সহিবে  কেমনে সহিব তাহা ॥ ৫৭ 
 
এ মেখলা ৪ তব প্রথমা রহঃসখী 
গতিহারা দেহে নিক্বণ হারালো কি ? 
মনে হয় যেন সেও বুঝি তব শোকে 
তোমারি সঙ্গে গিয়েছে মৃত্যুলোকে ॥ ৫৮ 
 
সমসুখদুখ তব সঙ্গিনীজন  
প্রতিপদচাঁদ তব আত্মজধন  
তব রস মোর জীবনে করেছি সার — 
নিঠুর  তবুও একি তব ব্যবহার ॥ ৬৫ 
 
ধৃতি হল দূর  রতি শুধু স্মৃতিলীন  




    
    

    
    
    

  

