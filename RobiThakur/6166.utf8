

  
    বিসর্জন- পঞ্চম অঙ্ক- প্রথম দৃশ্য, ৭৫
                
    
    








  
  

        

      রবীন্দ্র রচনাবলী (://.-..)
    
 -->
    
    বিসর্জন- পঞ্চম অঙ্ক- প্রথম দৃশ্য, ৭৫
    
    
    বিসর্জন 



  
লিখেছে তো সেই — যে সর্পেরই বিষ হোক , 
    নিজের অক্ষরমুখে মাখায়ে দিয়েছে , 
    হেনেছে আমার বুকে ।– বিধি , এ তোমার 
    শাস্তি , তার নহে । নির্বাসন! তাই হোক । 
    তার নির্বাসনদণ্ড তার হয়ে আমি 
    নীরবে বিনম্র শিরে করিব বহন । 
  



পঞ্চম অঙ্ক
প্রথম দৃশ্য
মন্দির । বাহিরে ঝড় 
রঘুপতি 
পুজোপকরণ লইয়া 


রঘুপতি ।&;&;&;&;এতদিনে আজ বুঝি জাগিয়াছ দেবী! 

  
    ওই রোষহুহুংকার! অভিশাপ হাঁকি 
    নগরের 'পর দিয়া ধেয়ে চলিয়াছ 
    তিমিররূপিণী! ওই বুঝি তোর 
    প্রলয়-সঙ্গিণীগণ দারুণ ক্ষুধায় 
    প্রাণপণে নাড়া দেয় বিশ্বমহাতরু! 
    আজ মিটাইব তোর দীর্ঘ উপবাস । 
    ভক্তেরে সংশয়ে ফেলি এতদিন ছিলি 
    কোথা দেবী ? তোর খড়্গ তুই না তুলিলে 
    আমরা কি পারি ? আজ কী আনন্দ , তোর 
    চণ্ডীমূর্তি দেখে! সাহসে ভরেছে চিত্ত , 
    সংশয় গিয়েছে ; হতমান নতশির 
    উঠেছে নূতন তেজে । ওই পদধ্বনি 
    শুনা যায় , ওই আসে তোর পূজা । জয় 
    মহাদেবী! 

    
  





    
    

    
    
    

  

