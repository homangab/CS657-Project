

  
    রোগশয্যায়   ৩৪
                
    
    








  
  

        

      রবীন্দ্র রচনাবলী (:)
    
 
    
    রোগশয্যায়   ৩৪
    
    
    ৩৪

যখন বীণায় মোর আনমনা সুরে 
গান বেঁধেছিনু বসি একা 
তখনো যে ছিলে তুমি দূরে  
দাও নাই দেখা  
কেমনে জানিব  সেই গান 
অপরিচয়ের তীরে তোমারেই করিছে সন্ধান । 
দেখিলাম  কাছে তুমি আসিলে যেমনি 
তোমারি গতির তালে বাজে মোর এ ছন্দের ধ্বনি  
মনে হল  সুরের সে মিলে 
উচ্ছ্বসিল আনন্দের নিশ্বাস নিখিলে । 
বর্ষে বর্ষে পুষ্পবনে পুষ্পগুলি ফুটে আর ঝরে 
এ মিলের তরে । 
কবির সংগীতে বাণী অঞ্জলি পাতিয়া আছে জাগি 
অনাগত প্রসাদের লাগি । 
চলে লুকোচুরি খেলা বিশ্বে অনিবার 
অজানার সাথে অজানার । 
 


    
    

    
    
    

  

