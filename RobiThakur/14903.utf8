

  
    পরিচয়- কৃপণতা, ৫
                
    
    








  
  

        

      রবীন্দ্র রচনাবলী (://.-..)
    
 -->
    
    পরিচয়- কৃপণতা, ৫
    
    
    কৃপণতা
নৌকাটা যেখানে ঢেউয়ের ঘায়ে সর্বদাই টলমল করিতেছে সেখানে আমাদের স্বভাবের ভীরুতা ঘুচিবে কেমন করিয়া ? প্রতি কথায় প্রতি হাওয়ায় যে আমাদের বুক দুরদুর করিয়া ওঠে । আমরা নূতন নূতন পথে নূতন নূতন পরীক্ষায় চলিব কোন্‌ ভরসায় ? 
সকলের চেয়ে সর্বনাশ এই যে , এই বহুযুগসঞ্চিত ভীরুতা আমাদিগকে মুক্তভাবে চিন্তা করিতে দিতেছে না । এই কথাই বলিতেছে তোমাদের বাপদাদা চিন্তা করেন নাই , মানিয়া চলিয়াছেন , দোহাই তোমাদের , তোমরাও চিন্তা করিয়ো না , মানিয়া চলো । 
তার পরে সেই মানিয়া চলিতে চলিতে দুঃখে দারিদ্র্যে অজ্ঞানে অস্বাস্থ্যে যখন ঘর বোঝাই হইয়া উঠিল তখন সেবাধর্মই প্রচার কর আর চাঁদার খাতাই বাহির কর মরণ হইতে কেহ বাঁচাইতে পারিবে না । 
    
    

    
    
    

  

