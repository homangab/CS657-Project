

  
    নকলের নাকাল ৫
                
    
    








  
  

        

      রবীন্দ্র রচনাবলী (:)
    
 
    
    নকলের নাকাল ৫
    
    
    নকলের নাকাল


যেটা লজ্জার বিষয়  সেইটে লইয়াই বিশেষরূপে গৌরব অনুভব করিতে বসিলে বন্ধুর কর্তব্য তাহাকে সচেতন করিয়া দেওয়া । যিনি সাহেবের অনুকরণ করিয়াছি মনে করিয়া গর্ববোধ করেন তিনি বস্তুত সাহেবির অনুকরণে করিতেছেন । সাহেবির অনুকরণ সহজ  কারণ তাহা বাহ্যিক জড় অংশ  সাহেবের অনুকরণ শক্ত  কারণ তাহা আন্তরিক মনুষ্যত্ব । যদি সাহেবের অনুকরণ করিবার শক্তি তাঁহার থাকিত  তবে সাহেবির অনুকরণ কখনোই করিতেন না । অতএব কেহ যদি শিব গড়িতে গিয়া মাটির গুণে অন্য কিছু গড়িয়া বসেন  তবে সেটা লইয়া লম্ফঝম্ফ না করাই শ্রেয় । 
    
    

    
    
    

  

