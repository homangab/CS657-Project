

  
    কর্তার ইচ্ছায় কর্ম ১৪
                
    
    








  
  

        

      রবীন্দ্র রচনাবলী (:)
    
 
    
    কর্তার ইচ্ছায় কর্ম ১৪
    
    
    কর্তার ইচ্ছায় কর্ম

বাহিরের দুঃখ শ্রাবণের ধারার মতো আমাদের মাথার উপর নিরন্তর বর্ষিত হইয়াছে অহরহ এই দুঃখভোগের যে তামসিক অশুচিতা আজ তাহার প্রায়শ্চিত্ত করিতে হইবে। তাহার প্রায়শ্চিত্ত কোথায়? নিজের মধ্যে নিজের ইচ্ছায় দুঃখকে বরণ করিয়া। সেই দুঃখই পবিত্র হোমাগ্নি— সেই আগুনে পাপ পুড়িবে মূঢ়তা বাষ্প হইয়া উড়িয়া যাইবে জড়তা ছাই হইয়া মাটিতে মিশাইবে। এসো প্রভু তুমি দীনের প্রভু নও। আমাদের মধ্যে যে অদীন যে অমর যে প্রভু যে ঈশ্বর আছে হে মহেশ্বর তুমি তাহারই প্রভু—ডাকো আজ তাহাকে তোমার রাজসিংহাসনের দক্ষিণপার্শ্বে। দীন লজ্জিত হউক দাস লাঞ্ছিত হউক মূঢ় তিরস্কৃত হইয়া চিরনির্বাসন গ্রহণ করুক। 


    
    

    
    
    

  

