

  
    কবিতা    হিন্দুমেলায় উপহার৪
                
    
    








  
  

        

      রবীন্দ্র রচনাবলী (:)
    
 
    
    কবিতা    হিন্দুমেলায় উপহার৪
    
    
    কবিতা
১৫

আবার সে  দিন(ও) দেখিয়াছি আমি  
স্বাধীন যখন এভারতভূমি 
কী সুখের দিন কী সুখের দিন 
আর কি সেদিন আসিবে ফিরে ? 



১৬

রাজা যুধিষ্ঠির (দেখেছি নয়নে) 
স্বাধীন নৃপতি আর্যসিংহাসনে  
কবিতার শ্লোকে বীণার তারেতে  
সেসব কেবল রয়েছে গাঁথা 



১৭

শুনেছি আবার  শুনেছি আবার  
রাম রঘুপতি লয়ে রাজ্যভার  
শাসিতেন হায় এভারতভূমি  
আর কি সেদিন আসিবে ফিরে 



১৮

ভারতকঙ্কাল আর কি এখন  
পাইবে হায় রে নূতন জীবন  
ভারতের ভস্মে আগুন জ্বলিয়া  
আর কি কখনো দিবে রে জ্যোতি । 


১৯

তা যদি না হয় তবে আর কেন  
হাসিবি ভারত হাসিবি রে পুনঃ  
সেদিনের কথা জাগি স্মৃতিপটে  
ভাসে না নয়ন বিষাদজলে ? 




    
    

    
    
    

  

