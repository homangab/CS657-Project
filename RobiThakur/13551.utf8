

  
    সেঁজুতি   জন্মদিন১
                
    
    








  
  

        

      রবীন্দ্র রচনাবলী (:)
    
 
    
    সেঁজুতি   জন্মদিন১
    
    
    জন্মদিন

দৃষ্টিজালে জড়ায় ওকে হাজারখানা চোখ  


ধ্বনির ঝড়ে বিপন্ন ওই লোক । 
জন্মদিনের মুখর তিথি যারা ভুলেই থাকে  
দোহাই ওগো  তাদের দলে লও এ মানুষটাকে — 
সজনে পাতার মতো যাদের হালকা পরিচয়  

দুলুক খসুক শব্দ নাহি হয় । 
 
 

সবার মাঝে পৃথক ও যে ভিড়ের কারাগারে 

খ্যাতিবেড়ির নিরন্ত ঝংকারে । 

সবাই মিলে নানা রঙে রঙিন করছে ওরে  


নিলাজ মঞ্চে রাখছে তুলে ধরে  

আঙুল তুলে দেখাচ্ছে দিনরাত  
লুকোয় কোথা ভেবে না পায়  আড়াল ভূমিসাৎ । 

দাওনা ছেড়ে ওকে 
স্নিগ্ধআলো শ্যামলছায়া বিরলকথার লোকে  

বেড়াবিহীন বিরাট ধূলি 'পর  
সেই যেখানে মহাশিশুর আদিম খেলাঘর । 
 
 
ভোরবেলাকার পাখির ডাকে প্রথম খেয়া এসে 

ঠেকল যখন সবপ্রথমের চেনাশোনার দেশে  
নামল ঘাটে যখন তারে সাজ রাখে নি ঢেকে  
ছুটির আলো নগ্ন গায়ে লাগল আকাশ থেকে — 

যেমন করে লাগে তরীর পালে  
যেমন লাগে অশোক গাছের কচি পাতার ডালে । 

 নাম ভোলা
ফুল ফুটল ঘাসে ঘাসে 

সেই প্রভাতের সহজ অবকাশে । 
ছুটির যজ্ঞে পুষ্পহোমে জাগল বকুলশাখা  
ছুটির শূন্যে ফাগুনবেলা মেলল সোনার পাখা । 
 
 


    
    

    
    
    

  

