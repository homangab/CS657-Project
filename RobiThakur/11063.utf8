

  
    মানসী - ভুল-ভাঙা, ১
                
    
    








  
  

        

      রবীন্দ্র রচনাবলী (://.-..)
    
 -->
    
    মানসী - ভুল-ভাঙা, ১
    
    
    ভুল-ভাঙা

বুঝেছি আমার নিশার স্বপন
&;&;&;&;&;&; হয়েছে ভোর।
মালা ছিল, তার ফুলগুলি গেছে,
&;&;&;&;&;&; রয়েছে ডোর।
নেই আর সেই চুপি-চুপি চাওয়া,
ধীরে কাছে এসে ফিরে ফিরে যাওয়া—
চেয়ে আছে আঁখি, নাই ও আঁখিতে
&;&;&;&;&;&;&;&;
প্রেমের ঘোর।
বাহুলতা শুধু বন্ধনপাশ
&;&;&;&;&;&;&;&;
বাহুতে মোর।
&;
হাসিটুকু আর পড়ে না তো ধরা
&;&;&;&;&;&;&;
অধরকোণে,
আপনারে আর চাহ না লুকাতে
&;&;&;&;&;&;&;
আপন মনে।
স্বর শুনে আর উতলা হৃদয়
উথলি উঠে না সারা দেহময়,
গান শুনে আর ভাসে না নয়নে
&;&;&;&;&;&;&;&;
নয়নলোর।
আঁখিজলরেখা ঢাকিতে চাহে না
&;&;&;&;&;&;&;
শরম চোর।
&;
বসন্ত নাহি এ ধরায় আর
&;&;&;&;&; আগের মতো,
জ্যোৎস্নাযামিনী যৌবনহারা
&;&;&;&;&;&; জীবনহত।
আর বুঝি কেহ বাজায় না বীণা,
কে জানে কাননে ফুল ফোটে কি না—
কে জানে সে ফুল তোলে কি না কেউ
&;&;&;&;&;&;&;
ভরি আঁচোর।



    
    

    
    
    

  

