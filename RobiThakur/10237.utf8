

  
    ক্ষণিকা  ক্ষতিপূরণ ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  ক্ষতিপূরণ ১
    
    
    ক্ষতিপূরণ
তোমার তরে সবাই মোরে 

করছে দোষী 

হে প্রেয়সী  
বলছে—কবি তোমার ছবি 

আঁকছে গানে  
প্রণয়গীতি গাচ্ছে নিতি 

তোমার কানে  
নেশায় মেতে ছন্দে গেঁথে 

তুচ্ছ কথা 
ঢাকছে শেষে বাংলাদেশে
 

উচ্চ কথা । 
তোমার তরে সবাই মোরে 

করছে দোষী 

হে প্রেয়সী  
 
সে কলঙ্কে নিন্দাপঙ্কে 

তিলক টানি 

এলেম রানী  
ফেলুক মুছি হাস্যশুচি 

তোমার লোচন 
বিশ্বসুদ্ধ যতেক ক্রুদ্ধ 

সমালোচন । 
অনুরক্ত তব ভক্ত 
 
নিন্দিতেরে 
করো রক্ষে শীতল বক্ষে 

বাহুর ঘেরে । 
 
তাই কলঙ্কে নিন্দাপঙ্কে 

তিলক টানি 

এলেম রানী । 
 

    
    

    
    
    

  

