

  
    শেষ সপ্তক   চব্বিশ২
                
    
    








  
  

        

      রবীন্দ্র রচনাবলী (:)
    
 
    
    শেষ সপ্তক   চব্বিশ২
    
    
    শেষ সপ্তক

কোথাও লুকোল গুহার মধ্যে । 
  তার মাঝে মাঝে মোটা
পাথর 
    
 পথ ঠেকিয়ে দাঁড়িয়ে থাকে বর্বরের মতো  
 মাঝে মাঝে
গাছের শিকড় 
  কাঙালের মতো ছড়িয়েছে
আঙুলগুলো — 
কাকে ধরতে চায় ঐ জলের ঝিকিমিকির মধ্যে ? ' 
 
    সভার লোকে বললে  
  
 ‘ এ যে তোমার আবাঁধা বেণীর বাণী  
  
     বন্দিনী সে গেল
কোথায় ? ' 
   আমি বলি  ‘ তাকে তুমি পারবে
না আজ চিনতে  
 
   তার সাতনলী হারে আজ ঝলক নেই  
  
চমক দিচ্ছে না চুনিবসানো কঙ্কণে । ' 
    ওরা বললে
 ‘ তবে মিছে কেন ? 
  
   কী পাবে ওর কাছ থেকে ? ' 
 
  
 আমি বলি  ‘ যা পাওয়া যায় গাছের ফুলে 
   
     ডালে
পালায় সব মিলিয়ে । 
পাতার ভিতর থেকে 
    
 তার রঙ দেখা যায় এখানে সেখানে  
  
   গন্ধ পাওয়া যায় হাওয়ার ঝাপটায় । 
    
    চার দিকের খোলা
বাতাসে 

     
   দেয় একটুখানি নেশা লাগিয়ে । 
    
 মুঠোয় করে ধরবার জন্যে সে নয়  
   
  তার অসাজানো আটপহুরে পরিচয়কে 
    
   অনাসক্ত হয়ে মানবার জন্যে 
    
     
তার আপন স্থানে ।' 


    
    

    
    
    

  

