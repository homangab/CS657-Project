

  
    স্ফুলিঙ্গ ৬৩
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ৬৩
    
    
    স্ফুলিঙ্গ

২৪০

সারা রাত তারা
 যতই জ্বলে
রেখা নাহি রাখে
 আকাশতলে।

২৪১

সিদ্ধিপারে গেলেন যাত্রী
 ঘরে বাইরে দিবারাত্রি
আস্ফালনে হলেন দেশের মুখ্য।
 বোঝা তাঁর ঐ উষ্ট্র
বইল

মরুর শুষ্ক পথে সইল
 নীরবে তার বন্ধন আর
দুঃখ।

২৪২

সুখেতে আসক্তি যার
 আনন্দ তাহারে করে
ঘৃণা।
কঠিন বীর্যের তারে
 বাঁধা আছে সম্ভোগের
বীণা।

২৪৩

সুন্দরের কোন্‌ মন্ত্রে
 মেঘে মায়া ঢালে
ভরিল সন্ধ্যার খেয়া
 সোনার খেয়ালে।




    
    

    
    
    

  

