

  
    ছবি ও গান  জাগ্রত স্বপ্ন ১
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  জাগ্রত স্বপ্ন ১
    
    
    জাগ্রত স্বপ্ন

আজ  একেলা বসিয়া  আকাশে চাহিয়া  
 
  কী সাধ যেতেছে  মন 
  বেলা চলে যায় — আছিস কোথায় ? 
 
 কোন্‌ স্বপনেতে নিমগন ? 
  বসন্তবাতাসে আঁখি মুদে আসে  
 
মৃদু মৃদু বহে শ্বাস  
  গায়ে এসে যেন এলায়ে পড়িছে 
  কুসুমের মৃদু বাস ।  
যেন সুদূর নন্দনকাননবাসিনী  
  সুখঘুমঘোরে মধুরহাসিনী  
  অজানা প্রিয়ার ললিত পরশ 
 
ভেসে ভেসে বহে যায়  
 অতি  মৃদু মৃদু লাগে গায় । 
  বিস্মরণমোহে
আঁধারে আলোকে 
  
 মনে পড়ে যেন তায়  
  স্মৃতিআশামাখা মৃদু
সুখে দুখে 
 
পুলকিয়া উঠে কায় । 
  ভ্রমি আমি যেন সুদূর
কাননে  
 
সুদূর আকাশতলে  
  আনমনে যেন গাহিয়া
বেড়াই 
 
সরযূর কলকলে । 
  গহন বনের কোথা হতে
শুনি 
 
বাঁশির স্বরআভাস  
  বনের হৃদয় বাজাইছে যেন

 
 মরমের অভিলাষ । 
  বিভোর হৃদয়ে বুঝিতে
পারি নে 
 
কে গায় কিসের গান  
  অজানা ফুলের সুরভি
মাখানো 
 
স্বরসুধা করি পান । 
  

    
    

    
    
    

  

