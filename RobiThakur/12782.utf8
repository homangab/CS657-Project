

  
    স্ফুলিঙ্গ ১৮
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ ১৮
    
    
    স্ফুলিঙ্গ

 যত ধুলাযত কালি
প্রতি উষা দেয় নবীন আশার
 আলো দিয়ে প্রক্ষালি।

৬৮

গাছ দেয় ফল
 ঋণ ব’লে তাহা নহে।
নিজের সে দান
 নিজেরি জীবনে বহে।
পথিক আসিয়া
লয় যদি ফলভার
প্রাপ্যের বেশি
 সে সৌভাগ্য তার।

৬৯

গাছগুলি মুছেফেলা
 গিরি ছায়াছায়া—
মেঘে আর কুয়াশায়
 রচে একি মায়া।
মুখঢাকা ঝরনার
 শুনি আকুলতা—
সব যেন বিধাতার
 চুপিচুপি কথা।

৭০

গাছের কথা মনে রাখি
 ফল করে সে
দান।
ঘাসের কথা যাই ভুলে সে
 শ্যামল
রাখে প্রাণ।




    
    

    
    
    

  

