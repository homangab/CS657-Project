

  
    সোনার তরী  দেউল১
                
    
    








  
  

        

      রবীন্দ্র রচনাবলী (:)
    
 
    
    সোনার তরী  দেউল১
    
    
    দেউল

রচিয়াছিনু দেউল একখানি 
অনেক দিনে অনেক দুখ মানি । 
 রাখি নি তার
জানালা দ্বার  
 সকল দিক
অন্ধকার  
 ভূধর হতে
পাষাণভার 

যতনে বহি আনি


রচিয়াছিনু দেউল একখানি । 
 
দেবতাটিরে বসায়ে মাঝখানে 
ছিলাম চেয়ে তাহারি মুখপানে । 


বাহিরে ফেলি এ ত্রিভুবন 
 ভুলিয়া গিয়া বিশ্বজন 
 ধেয়ান তারি অনুক্ষণ 
 করেছি একপ্রাণে 



দেবতাটিরে বসায়ে মাঝখানে । 
 
যাপন করি অন্তহীন রাতি 
জ্বালায়ে শত গন্ধময় বাতি । 
 কনকমণিপাত্রপুটে 
 সুরভি ধূপধূম্র উঠে  
 গুরু অগুরুগন্ধ ছুটে  
 পরান উঠে মাতি । 
যাপন করি অন্তহীন রাতি । 
 
নিদ্রাহীন বসিয়া এক চিতে 
চিত্র কত এঁকেছি চারি ভিতে । 
 স্বপ্নসম চমৎকার  
 কোথাও নাহি উপমা তার — 
 কত বরন  কত আকার 
 কে পারে বরনিতে। 


    
    

    
    
    

  

