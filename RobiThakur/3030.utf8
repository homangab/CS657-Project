

  
    ভগ্নহৃদয় -একত্রিংশ সর্গ, ১৩০
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় -একত্রিংশ সর্গ, ১৩০
    
    
    ভগ্নহৃদয় 
দুর্বল মাথাটি আহা পড়িল গো নুয়ে—
মাটিতে মিশাবে কবে, চেয়ে আছে ভুয়ে!
এসো তবে বিষকীট, দেখোসে আসিয়া—
হলাহলময় হাসি মরিয়ো হাসিয়া—
একটু একটু করি&;&;&;&;    কি করে যেতেছে মরি,
একটি একটি দল পড়িছে খসিয়া!
বিষাক্ত নিশ্বাসে তব বিষাক্ত চুম্বনে
কি রোগ পশিল তার সুকোমল মনে?
তার চেয়ে কেন তীব্র অশনি আসিয়া
দারুণ চুম্বনে তারে ফেলে নি নাশিয়া!
দণ্ডে দণ্ডে পলে পলে&;&;&;&;   জ্বরি জ্বরি হলাহলে
মর্মে মর্মে শিরে শিরে হত না দহিতে,
মনের ব্যথার ’পরে দংশন সহিতে!
মুহূর্তের আলিঙ্গনে মরিত, ফুরাত—
মুহূর্ত জ্বলিয়া শেষে সকল জুড়াত।
যে কৌশলে ধীরে ধীরে   হৃদয়ে শিরে শিরে
দারুণ মৃত্যুর রস করেছ সঞ্চার,
সে কৌশল সফল যে হয়েছে তোমার!
তাই একবার এসো— দেখোসে ত্বরায়
কেমন করিয়া তার জীবন ফুরায়!
নিদারুণ বিষ তব ফলে কি করিয়া,
জ্বরিয়া মরিতে হলে মরে কি করিয়া!
সে বালা, আসন্ন তার দেখিয়া মরণ,
কাঁদিয়া তোমারি কাছে করেছে প্রেরণ!
এখনো চাও গো যদি, শেষ রক্তে তার
দিবে গো সে প্রক্ষালিয়া চরণ তোমার।
নিতান্ত দুর্বল বুকে করিবে ধারণ
ওই তব নিরদয় কঠিন চরণ?
রক্তময় পদতলে বুক ফাটি গিয়া
নিতান্ত মরিবে বালা কথা না কহিয়া!
তবে এসো, তার কাছে এসো একবার—
আরম্ভ করিলে যাহা শেষ দেখ তার?

    
    

    
    
    

  

