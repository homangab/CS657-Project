

  
    পরিত্রাণ- প্রথম অঙ্ক- তৃতীয় দৃশ্য, ১৫
                
    
    








  
  

        

      রবীন্দ্র রচনাবলী (://.-..)
    
 -->
    
    পরিত্রাণ- প্রথম অঙ্ক- তৃতীয় দৃশ্য, ১৫
    
    
    পরিত্রাণ
ঐ-যে এসেছে । বিভা! 
বিভা । মহারাজ! 
প্রতাপ । সকল কথা শুনেছ বিভা ? 
বিভা । হাঁ । 
প্রতাপ । তোমার মাকে , আমাদের অন্তঃপুরকে কী রকম অপমান করেছে , তা তো জান ? 
বিভা । জানি । 
প্রতাপ । আমি যদি তার প্রাণদণ্ড দিই তবে সেটা অন্যায় হবে কি ? 
বিভা । না । 
বসন্ত । দিদি , কী বললি দিদি! মহারাজের পায়ে ধরে মাপ চেয়ে নে । 
[ বিভা নিরুত্তর 
প্রতাপ । খুড়ামহারাজ , মনে রেখো বিভা আমারই মেয়ে । 
উদয় । মহারাজ , আপনি দণ্ডদাতা , আপনিই শাস্তি দিন । কিন্তু এ শাস্তির দণ্ডভার আমাদের উপরে দেবেন 
না । 
প্রতাপ । কী বলতে চাও তুমি ? 
উদয় । পাহারা দেবার লোক মহারাজের অনেক আছে , তাদের স্নেহ নেই , এই জন্যে তাদের দৃষ্টি তীক্ষ্ম 
হয়েই কর্তব্যপালন করবে । আমার উপরে পাহারা দেবার ভার দেবেন না । 
প্রতাপ । লোক থাকবে আমার , কিন্তু দায় থাকবে তোমার । 
উদয় । আমি আমার স্নেহকে অতিক্রম করতে পারব না । 
প্রতাপ । না পার তো তারও জবাবদিহি আছে । 
[ প্রস্থান 
উদয় । কোথায় ফাঁক আছে , একবার দেখে আসি । 
বসন্ত । কিন্তু , দাদা , তুমি এতে হাত যদি দাও তা হলে — 
উদয় । তা হলে যা হবে সেটা তো এখনকার কথা নয়-এখনকার কথা হচ্ছে হাত দেওয়াই চাই । 



    
    

    
    
    

  

