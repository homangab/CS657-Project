

  
    অনূদিত কবিতা  বিদেশী ফুলের গুচ্ছ ২
                
    
    








  
  

        

      রবীন্দ্র রচনাবলী (:)
    
 
    
    অনূদিত কবিতা  বিদেশী ফুলের গুচ্ছ ২
    
    
    বিদেশী ফুলের গুচ্ছ
৩
হায় মোর নাই আশা  নাইকো আরাম — 
ভিতরে নাইকো শান্তি  বাহিরে বিরাম । 

নাই সে সন্তোষধন 

জ্ঞানী ঋষি যোগীগণ । 
ধ্যানসাধনায় যাহা পায় করতলে — 

আনন্দমগনমন 

করে তারা বিচরণ  
বিমল মহিমালোক অন্তরেতে জ্বলে । 
নাই যশ  নাই প্রেম  নাই অবসর — 
পূর্ণ করে আছে এরা সকলেরি ঘর । 

সুখে তারা হাসে খেলে  

সুখের জীবন বলে — 
আমার কপালে বিধি লিখিয়াছে আরেক অক্ষর । 

 
৪
কিন্তু নিরাশাও শান্ত হয়েছে এমন 
যেমন বাতাস এই  সলিল যেমন 

মনে হয় মাথা থুয়ে 

এইখানে থাকি শুয়ে 
অতিশয় শ্রান্তকায় শিশুটির মতো । 

কাঁদিয়া দুঃখের প্রাণ 

করে দিই অবসান — 
যে দুঃখ বহিতে হবে  বহিয়াছি কত । 
আসিবে ঘুমের মতো মরণের কোল  
ধীরে ধীরে হিম হয়ে আসিবে কপোল । 

মুমূর্ষু শ্রবণতলে 

মিশাইবে পলে পলে 
সাগরের অবিরাম একতান অন্তিম কল্লোল । 








    
    

    
    
    

  

