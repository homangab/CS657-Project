

  
    ভগ্নহৃদয় - ঊনবিংশ সর্গ, ১০৯
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - ঊনবিংশ সর্গ, ১০৯
    
    
    ভগ্নহৃদয় 
তবু সে করিবে কেন মোরে অবিশ্বাস?
[প্রস্থান
ললিতা।&;&;&;&;     আর কেন অনুক্ষণ রহি তার পাশে
নিতান্তই যদি মোরে ভালো নাহি বাসে?
বিরক্তিতে ওষ্ঠ তার  &;&;&;&;    কাঁপিতেছে বার বার,
তবুও ললিতা তার পায়ে পড়ে আছে!
সঙ্গ তার তেয়াগিয়া  &;&;&;&;    আছেন বিরলে গিয়া,
সেথাও ললিতা ছুটে গেছে তাঁর কাছে!
এই মুখে হাসি ছিল &;&;&;&;      তারে দেখি মিলাইল,
তবু সে রয়েছে বসি পদতলে তাঁর!
যেখানেই তিনি যান &;&;&;&;       সেথাই দেখিতে পান
এই এক পুরাতন মুখ ললিতার!
প্রমোদ-আগারে বসি— সেথা এই মুখ!
বিরলে ভাবনা-মগ্ন— সেথা এই মুখ!
বিজনে বিষাদভরে &;&;&;&;        নয়নে সলিল ঝরে,
সেথাও সমুখে আছে এই— এই মুখ!

কি আছে এ মুখে তোর ললিতা অভাগী?
ওই মুখ— ওই মুখ—  দিবানিশি ওই মুখ
যেথা যান সেথা লয়ে যাস্‌ রে কি লাগি?
ছিনু ওই পদতলে প’ড়ে দিন রাত—
করেছিনু পথরোধ, &;&;&;&;      দিয়েছে তাহার শোধ—
ভালোই করেছ সখা, করেছ আঘাত!
মনে করেছিনু, সখা, প্রণয় আমার
ফুলময় পথ হবে,&;&;&;&;      তোমারে বুকেতে লবে—
চরণে কঠিন মাটি বাজিবে না আর!
কিন্তু যদি ও পদের কাঁটা হয়ে থাকি
এখনিই তুলে ফেল, &;&;&;&;     এখনিই দ’লে ফেল—
এমন পথের বাধা কি হবে গো রাখি?
আজ হতে দিবানিশি রব নাকো কাছে?
নিতান্তই ফাটে বুক, অশ্রুবারি আছে—
বিজনে কাঁদিতে পারি— &;&;&;&;  একেলা ভাবিতে পারি—
আর কি করি গো আশা? হবে যা হবার,

    
    

    
    
    

  

