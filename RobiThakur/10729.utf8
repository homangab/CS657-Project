

  
    চিত্রা  মৃত্যুর পরে   ১
                
    
    








  
  

        

      রবীন্দ্র রচনাবলী (:)
    
 
    
    চিত্রা  মৃত্যুর পরে   ১
    
    
    মৃত্যুর পরে 

আজিকে হয়েছে শান্তি  
জীবনের ভুলভ্রান্তি 
  সব গেছে চুকে । 
রাত্রিদিন ধুক্‌ধুক্‌ 
তরঙ্গিত দুঃখসুখ 
  থামিয়াছে বুকে । 
যত কিছু ভালোমন্দ 
যত কিছু দ্বিধাদ্বন্দ্ব 
  কিছু আর নাই । 
বলো শান্তি  বলো শান্তি  
দেহসাথে সব ক্লান্তি 
   হয়ে যাক ছাই । 
 
গুঞ্জরি করুক তান 
ধীরে ধীরে করো গান 
  বসিয়া শিয়রে । 
যদি কোথা থাকে লেশ 
জীবনস্বপ্নের শেষ 
  তাও যাক মরে । 
তুলিয়া অঞ্চলখানি 
মুখ ' পরে দাও টানি  
  ঢেকে দাও দেহ । 
করুণ মরণ যথা 
ঢাকিয়াছে সব ব্যথা 
   সকল সন্দেহ । 
 
বিশ্বের আলোক যত 
দিগ্‌বিদিকে অবিরত 
   যাইতেছে বয়ে  


    
    

    
    
    

  

