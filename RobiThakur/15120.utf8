

  
    আদর্শ প্রশ্ন  ৬
                
    
    








  
  

        

      রবীন্দ্র রচনাবলী (:)
    
 
    
    আদর্শ প্রশ্ন  ৬
    
    
    আদর্শ প্রশ্ন

মহাকাব্যগুলির একটিও টিঁকতে পারত না। রাবণের দশমুণ্ড অসম্ভব হনুমানের এক লম্ফে লঙ্কা পার হওয়া কাল্পনিক সীতার দুঃখে ধরণী বিদীর্ণ হওয়া অদ্ভুত অত্যুক্তি এই অপবাদ দিয়ে মানুষ গল্প শোনা বন্ধ করে নি। মানুষের কল্পনা এ সমস্ত অপ্রাকৃত বিবরণ পার হয়ে পৌঁচেছে সেইখানে গিয়ে যেখানে আছে মানুষের সুখদুঃখ। গল্পের ভিতর দিয়ে যদি তার হৃদয়ের সাড়া পাওয়া যায় তা হলে মানুষ নালিশ করে না। 
অসম্ভব গল্প ব’লে যে গল্পটা পড়েছ তার মধ্যে কোন্‌টুকু অসম্ভব এবং তৎসত্ত্বেও এ গল্পে কৌতূহল ও বেদনা সত্য হয়ে উঠেছে কেন বুঝিয়ে দাও। এবং যদি পারো এ গল্পটিকে বদল ক’রে দিয়ে সম্ভবপর ক’রে দিয়ে লেখো। বাপের অনুপস্থিতিতে মেয়েটি অরক্ষণীয়া হয়েছে এবং তাড়াতাড়ি কুলরক্ষার উপযোগী পাত্রে বিয়ে দিয়ে দুর্ঘটনা ঘটল এটাকে বাস্তবের রূপ দিয়ে লেখার চেষ্টা করো। 
গল্প শোনা সম্বন্ধে প্রাচীন কালের সঙ্গে আধুনিক কালের রুচির কী প্রভেদ হয়েছে তাও জানিয়ে দাও।     
কেকাধ্বনি 
কেকাধ্বনি বস্তুত কর্কশ অথচ বর্ষার সংগীতের সঙ্গে মিলিয়ে কবিরা তাকে প্রশংসা করেছেন লেখক এর কারণ যা বিশ্লেষণ ক’রে বলেছেন তোমার ভাষায় তা সহজ ক’রে বলো। 
বাজে কথা 
সাহিত্যে দুটি বিভাগ আছে। এক দরকারী কথার আর এক অপ্রয়োজনীয় কথার। লেখক এই দুই বিভাগের লেখার কী রকম বিচার করেছেন জানতে চাই। যে যে বাক্যে তাঁর বক্তব্য বিষয়ের অর্থ ফুটে উঠেছে বই থেকে তা উদ্ধৃত ক’রে দিলে ক্ষতি হবে না। 
মাভৈঃ 
এই প্রবন্ধে সহমরণের প্রসঙ্গ গৌণভাবে এসেছে কিন্তু এর মুখ্য কথাটা কী। 
পরনিন্দা 
এই প্রবন্ধে পরনিন্দার প্রশংসাচ্ছলে কিছু আছে তার প্রতি ব্যঙ্গ কিছু আছে তার উপযোগিতা সম্বন্ধে প্রশংসা। এই কথাটার আলোচনা করো। 
পনেরো আনা 
 ‘বাজে কথা’ প্রবন্ধে যে কথা বলা হয়েছে “পনেরো আনা” প্রবন্ধে সেই কথাটা আর এক প্রসঙ্গে বলা হয়েছে। দুইয়ের মধ্যে মিল কোথায় ব্যাখ্যা করো। 

আদ্য পরীক্ষা
বাংলাভাষা ও সাহিত্য
(খ) পদ্য
বাংলা কাব্যপরিচয়

 রামায়ণ : অযোধ্যাকাণ্ড 
 রামনির্বাসন গদ্য ভাষায় যতদূর সম্ভব সংক্ষিপ্ত ক’রে লেখো। নমুনা –
 অযোধ্যার রাজা দশরথ একদা পাত্রমিত্রগণকে ডেকে বললেন স্থির করেছি কাল রামের রাজ্যাভিষেক হবে আজ তার আয়োজন করা আবশ্যক।     

    
    

    
    
    

  

