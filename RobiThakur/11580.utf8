

  
    সোনার তরী  প্রত্যাখ্যান২
                
    
    








  
  

        

      রবীন্দ্র রচনাবলী (:)
    
 
    
    সোনার তরী  প্রত্যাখ্যান২
    
    
    সোনার তরী

অমন দীননয়নে তুমি 
 চেয়ো না । 
 
কী ধন তুমি এনেছ ভরি 
 দু হাতে । 
অমন করি যেয়ো না ফেলি 
 ধুলাতে । 
এ ঋণ যদি শুধিতে চাই 
কী আছে হেন  কোথায় পাই — 
জনমতরে বিকাতে হবে 
 আপনা । 
অমন দীননয়নে তুমি 
 চেয়ো না । 
 
ভেবেছি মনে  ঘরের কোণে 
 রহিব । 
গোপন দুখ আপন বুকে 
 বহিব । 
কিসের লাগি করিব আশা  
বলিতে চাহি  নাহিকো ভাষা — 
রয়েছে সাধ  না জানি তার 
 সাধনা । 
অমন দীননয়নে তুমি 
 চেয়ো না । 
 
যেসুর তুমি ভরেছ তব 
 বাঁশিতে 
উহার সাথে আমি কি পারি 

গাহিতে ? 
গাহিতে গেলে ভাঙিয়া গান 
উছলি উঠে সকল প্রাণ  
না মানে রোধ অতি অবোধ 


    
    

    
    
    

  

