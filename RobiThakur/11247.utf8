

  
    মহুয়া  লগ্ন  ১
                
    
    








  
  

        

      রবীন্দ্র রচনাবলী (:)
    
 
    
    মহুয়া  লগ্ন  ১
    
    
    লগ্ন 
প্রথম মিলনদিন  সে কি হবে নিবিড় আষাঢ়ে 

যেদিন গৈরিকবস্ত্র ছাড়ে 
 আসন্নের আশ্বাসে
সুন্দরা 

বসুন্ধরা ? 
 প্রাঙ্গণের চারি ধার
ঢাকিয়া সজল আচ্ছাদনে 

যেদিন সে বসে প্রসাধনে 

ছায়ার আসন মেলি  

পরি লয় নূতন সবুজরঙা চেলি  

চক্ষুপাতে লাগায় অঞ্জন  

বক্ষে করে কদম্বের কেশর রঞ্জন । 
 দিগন্তের অভিষেকে 
বাতাস অরণ্যে ফিরি নিমন্ত্রণ যায় হেঁকে হেঁকে । 

যেদিন প্রণয়ীবক্ষতলে 
মিলনের পাত্রখানি ভরে অকারণ অশ্রুজলে  
 কবির সংগীত বাজে গভীর
বিরহে।– 

নহে নহে  সেদিন তো নহে । 
 

সে কি তবে ফাল্গুনের দিনে  
যেদিন বাতাস ফিরে গন্ধ চিনে চিনে 

সবিস্ময়ে বনে বনে  
শুধায় সে মল্লিকারে কাঞ্চনরঙ্গনে  

তুমি কবে এলে । 
নাগকেশরের কুঞ্জ কেশর ধুলায় দেয় ফেলে 

ঐশ্বর্যগৌরবে । 

কলরবে 
 অজস্র মিশায় বিহঙ্গম 
ফুলের বর্ণের সঙ্গে ধ্বনির সংগম  
 
 অরণ্যের শাখায় শাখায় 
 প্রজাপতিসংঘ আনে পাখায়
পাখায় 


    
    

    
    
    

  

