

  
    চিরকুমার-সভা - তৃতীয় অঙ্ক - দ্বিতীয় দৃশ্য , ৬৭
                
    
    








  
  

        

      রবীন্দ্র রচনাবলী (://.-..)
    
 -->
    
    চিরকুমার-সভা - তৃতীয় অঙ্ক - দ্বিতীয় দৃশ্য , ৬৭
    
    
    চিরকুমার-সভা

অকালে বসন্তের হাওয়া দিয়েছিল , তাই নিয়ে কালিদাসের কুমারসম্ভব কাব্য রচনা হয়েছে — আমাদের কপালগুণে বসন্তের হাওয়ায় কুমার - অসম্ভব কাব্য হয়ে দাঁড়ায় । 
বিপিন । হয় তো হোক - না পূর্ণবাবু — সে কাব্যে যে দেবতা দগ্ধ হয়েছিলেন এ কাব্যে তাঁকে পুনর্জীবন দেওয়া যাক । 
পূর্ণ । এ কাব্যে চিরকুমার - সভা দগ্ধ হোক । যে দেবতা জ্বলেছিলেন তিনি জ্বালান । না , আমি ঠাট্টা করছি নে শ্রীশবাবু , আমাদের চিরকুমার - সভাটি একটি আস্ত জতুগৃহবিশেষ । আগুন লাগলে রক্ষে নেই । তার চেয়ে বিবাহিত সভা স্থাপন করো , স্ত্রীজাতি সম্বন্ধে নিরাপদ থাকবে । যে ইঁট পাঁজায় পুড়েছে তা দিয়ে ঘর তৈরি করলে আর পোড়বার ভয় থাকে না হে । 
শ্রীশ । যে-সে লোক বিবাহ ক'রে বিবাহ জিনিসটা মাটি হয়ে গেছে পূর্ণবাবু । সেইজন্যেই তো কুমার - সভা । আমার যতদিন প্রাণ আছে ততদিন এ সভায় প্রজাপতির প্রবেশ নিষেধ । 
বিপিন । পঞ্চশর ? 
শ্রীশ । আসুন তিনি । একবার তাঁর সঙ্গে ঘনিষ্ঠতা হয়ে গেলে , বাস্‌ , আর ভয় নেই । 
পূর্ণ । দেখো শ্রীশবাবু — 
শ্রীশ । দেখব আর কী । তাঁকে খুঁজে বেড়াচ্ছি । এক চোট দীর্ঘনিশ্বাস ফেলব , কবিতা আওড়াব , কনকবলয়ভ্রংসরিক্তপ্রকোষ্ঠ হয়ে যাব , তবে রীতিমত সন্ন্যাসী হতে পারব । আমাদের কবি লিখেছেন — 

নিশি না পোহাতে জীবনপ্রদীপ 
জ্বালাইয়া যাও প্রিয়া , 
তোমার অনল দিয়া । 
কবে যাবে তুমি সমুখের পথে 
দীপ্ত শিখাটি বাহি 
&;&;&;&;আছি তাই পথ চাহি । 
পুড়িবে বলিয়া রয়েছে আশায় 
আমার নীরব হিয়া 
&;&;আপন আঁধার নিয়া । 
নিশি না পোহাতে জীবনপ্রদীপ 
&;&;&;জ্বালাইয়া যাও প্রিয়া, 
পূর্ণ । ওহে শ্রীশবাবু , তোমার কবিটি তো মন্দ লেখে নি — 
নিশি না পোহাতে জীবনপ্রদীপ 
&;&;&;জ্বালাইয়া যাও প্রিয়া, 
ঘরটি সাজানো রয়েছে — থালায় মালা , পালঙ্কে পুষ্পশয্যা , কেবল জীবনপ্রদীপটি জ্বলছে না , সন্ধ্যা ক্রমে রাত্রি হতে চলল। বাঃ , দিব্যি লিখেছে । কোন্‌ বইটাতে আছে বলো দেখি । 
শ্রীশ । বইটার নাম ‘আবাহন' । 
পূর্ণ । নামটাও বেছে বেছে দিয়েছে ভালো । ( আপন মনে ) — 

    
    

    
    
    

  

