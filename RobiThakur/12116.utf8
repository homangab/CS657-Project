

  
    পরিশেষ  দিনাবসান ২
                
    
    








  
  

        

      রবীন্দ্র রচনাবলী (:)
    
 
    
    পরিশেষ  দিনাবসান ২
    
    
    পরিশেষ 
 জানি আমি এই বারতা 

রইবে অরণ্যেতে — 
 ওদের সুরে কবির কথা 

দিয়েছিলেম গেঁথে । 
 ফাগুন হাওয়ায় শ্রাবণধারে 
 এই বারতাই বারে বারে 
 দিক্‌বালাদের দ্বারে দ্বারে 

উঠবে হঠাৎ বাজি  
  কভু করুণ সন্ধ্যামেঘে  
 কভু অরুণআলোক লেগে  
 এই বারতা উঠবে জেগে 

রঙিন বেশে সাজি । 
 স্মরণসভার আসন আমার 

সোনায় দেবে মাজি । 
 
 আমার স্মৃতি
থাক্‌না গাঁথা 

আমার গীতিমাঝে 
 যেখানে ওই
ঝাউয়ের পাতা 

মর্মরিয়া বাজে । 
  যেখানে ওই
শিউলিতলে 
 ক্ষণহাসির
শিশির জ্বলে  
 ছায়া যেথায়
ঘুমে ঢলে 


কিরণকলামালী  
 যেথায় আমার
কাজের বেলা 
 কাজের বেশে
করে খেলা  
 যেথায় কাজের
অবহেলা 

নিভৃতে দীপ জ্বালি 
 নানা রঙের
স্বপন দিয়ে 

ভরে রূপের ডালি । 

    
    

    
    
    

  

