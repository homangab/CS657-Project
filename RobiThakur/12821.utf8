

  
    নৈবেদ্য - ৬১
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৬১
    
    
    ৬১

এ মৃত্যু ছেদিতে হবে , এই ভয়জালে , 
এই পুঞ্জপুঞ্জীভূত জড়ের জঞ্জাল , 
মৃত আবর্জনা । ওরে , জাগিতেই হবে 
এ দীপ্ত প্রভাতকালে , এ জাগ্রত ভবে 
এই কর্মধামে । দুই নেত্র করি আঁধা 
জ্ঞানে বাধা , কর্মে বাধা , গতিপথে বাধা , 
আচারে বিচারে বাধা , করি দিয়া দূর 
ধরিতে হইবে মুক্ত বিহঙ্গের সুর 
আনন্দে উদার উচ্চ । 
&; 
&; 
&; &; &; &; &;
&; &; &; &; &; &;
&; &; &; &;সমস্ত তিমির 
ভেদ করি দেখিতে হইবে ঊর্দ্ধশির 
এক পূর্ণ জ্যোতির্ময়ে অনন্ত ভুবনে । 
ঘোষণা করিতে হবে অসংশয়মনে — 
‘ওগো দিব্যধামবাসী দেবগণ যত , 
মোরা অমৃতের পুত্র তোমাদের মতো ।’ 


    
    

    
    
    

  

