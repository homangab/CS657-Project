

  
    অনূদিত কবিতা    
                
    
    








  
  

        

      রবীন্দ্র রচনাবলী (:)
    
 
    
    অনূদিত কবিতা    
    
    
      
হাসির সময় বড়ো নেই  
দু দণ্ডের তরে গান গাওয়া । 
নিমেষের মাঝে চুমো খেয়ে 
মুহূর্তে ফুরাবে চুমো খাওয়া । 
বেলা নাই শেষ করিবারে 
অসম্পূর্ণ প্রেমের মন্ত্রণা — 
সুখস্বপ্ন পলকে ফুরায়  
তার পরে জাগ্রত যন্ত্রণা । 
কিছু ক্ষণ কথা কয়ে লও  
তাড়াতাড়ি দেখে লও মুখ  
দু দণ্ডের খোঁজ দেখাশুনা — 
ফুরাইবে খুঁজিবার সুখ । 
বেলা নাই কথা কহিবারে 
যে কথা কহিতে ফাটে প্রাণ । 
দেবতারে দুটো কথা ব ' লে 
পূজার সময় অবসান । 
কাঁদিতে রয়েছে দীর্ঘ দিন — 
জীবন করিতে মরুময়  
ভাবিতে রয়েছে চিরকাল — 
ঘুমাইতে অনন্ত সময় । 


    
    

    
    
    

  

