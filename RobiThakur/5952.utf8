

  
    প্রায়শ্চিত্ত - দ্বিতীয় অঙ্ক - ৪ , ২০
                
    
    








  
  

        

      রবীন্দ্র রচনাবলী (://.-..)
    
 -->
    
    প্রায়শ্চিত্ত - দ্বিতীয় অঙ্ক - ৪ , ২০
    
    
    প্রায়শ্চিত্ত

দেখব তোরে আঁখি ভরে; 
কিছুতেই থামে না যে মা 

  পোড়া এ নয়নের ধারা। 



মহিষী। মোহন চল্‌, তোকে খাইয়ে আনি গে। 
[ রামমোহন ও মহিষীর প্রস্থান 
সুরমা ও বসন্ত রায়ের প্রবেশ 
বসন্ত রায়। সুরমা, ও সুরমা। একবার দেখে যাও। তোমাদের বিভার মুখখানি দেখো। বয়স যদি না যেত তো আজ তোর ওই মুখ দেখে এইখানে মাথা ঘুরে পড়তুম আর মরতুম। হায় হায়— মরবার বয়স গেছে! যৌবনকালে ঘড়ি ঘড়ি মরতুম। বুড়োবয়সে রোগ না হলে আর মরণ হয় না। 
&;



  
    গান 
  

হাসিরে কি লুকাবি লাজে 
চপলা সে বাঁধা পড়ে না যে। 

  রুধিয়া অধর-দ্বারে 
  ঝাঁপিতে চাহিলি তারে, 

অমনি সে ছুটে এল নয়নমাঝে।


৪
প্রমোদসভা। নৃত্যগীত
রামচন্দ্র রায়
নটীর গান
পরজ বসন্ত। কাওয়ালি

না বলে যেয়ো না চলে মিনতি করি! 
গোপনে জীবন মন লইয়া হরি। 

  সারা নিশি জেগে থাকি, 
  ঘুমে ঢুলে পড়ে আঁখি, 

ঘুমালে হারাই পাছে সে ভয়ে মরি। 
চকিতে চমকি বঁধু, তোমারে খুঁজি 
থেকে থেকে মনে হয় স্বপন বুঝি! 

    
    

    
    
    

  

