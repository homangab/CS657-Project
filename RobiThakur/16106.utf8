

  
    পরিশিষ্ট১৪
                
    
    








  
  

        

      রবীন্দ্র রচনাবলী (:)
    
 
    
    পরিশিষ্ট১৪
    
    
    পরিশিষ্ট

আমার প্রস্তাব এই যে ইতিহাসকে কথা ও যাত্রার আকারে স্থান ও কালের উজ্জ্বল বর্ণনার দ্বারা সজীব সরস করিয়া দেশের সর্বত্র প্রচার করিবার উপায় অবলম্বন করা হউক। আমরা আজকাল কেবল মাসিক কাগজে ও ছাপানো গ্রন্থে সাহিত্যপ্রচারের চেষ্টা করিয়া থাকি– কিন্তু যদি কোনো কথা বা যাত্রার দল ইতিহাস ও সাহিত্য দেশের সর্বত্র প্রচার করিয়া দিবার ভার গ্রহণ করেন তবে প্রচুর সার্থকতা লাভ করিবেন। আজকালকার দিনে কেবলমাত্র পৌরাণিক যাত্রা ও কথা আমাদের সম্পূর্ণ উপযোগী নহে। ইতিহাস এমনকি কাল্পনিক আখ্যায়িকা অবলম্বন করিয়া আমাদিগকে লোকশিক্ষা বিধান করিতে হইবে।
যদি বিদ্যাসুন্দরের গল্প আমাদের দেশে যাত্রায় প্রচলিত হইতে পারে তবে পৃথ্বীরাজ গুরুগোবিন্দ শিবাজি আকবর প্রভৃতির কথাই বা লোকের মনোরঞ্জন না করিবে কেন। এমনকি আনন্দমঠ রাজসিংহ প্রভৃতির ন্যায় উপন্যাসই বা সুগায়ক কথকের মুখে পরম উপাদেয় না হইবে কেন।
	স্বাধীন শিক্ষা
দেশের শিক্ষাকে বিদেশী রাজার অধীনতা হইতে মুক্তি দিবার জন্য কী উপায় করা যাইতে পারে এই প্রশ্ন ‘ভাণ্ডারে’ উঠিয়াছে।
যতদিন বিদ্যালয়ের উপাধিলাভের উপরে অন্নলাভ নির্ভর করিবে ততদিন মুক্তির আশা করা যায় না এই কথাই সকলে বলিতেছেন।
কিন্তু কথাটা কেবল উচ্চশিক্ষা সম্বন্ধেই খাটে তাহা আমাদিগকে মনে রাখিতে হইবে। পাড়াগাঁয়ে প্রাকৃতগণ যে শিক্ষালাভের জন্য ছেলেকে পাঠশালায় পাঠায় সে শিক্ষার দ্বারা গবর্মেন্টের চাকরি কেহ প্রত্যাশা করে না।
আমাদের দেশে এই পাঠশালা চিরকাল স্বাধীন ছিল। আজও এইসকল পাঠশালার অধিকাংশ ব্যয় দেশের লোক বহন করে কেবল তাহার উপর আর সামান্য দুইচারআনার লোভে এই আমাদের নিতান্তই দেশীয় ব্যবস্থা পরের হাতে আপনাকে বিকাইয়াছে।
এই প্রাথমিক পাঠশালার চেয়ে উপর পর্যন্ত উঠে অথচ কলেজ পর্যন্ত পৌঁছে না এমন একদল ছাত্র আছে সাধারণত ইহারাও সরকারি চাকরির দাবি করিতে পারে না। ইহারা অনেকেই সদাগরের আপিসে জমিদারের সেরেস্তায় ধনিগৃহের দপ্তরখানায় গৃহস্থঘরের বাজারসরকার প্রভৃতি কাজে নিযুক্ত হইবার জন্য চেষ্টা করে।
কিন্তু দেশে ইহাদের শিক্ষার তেমন ভালো ব্যবস্থা নাই। পূর্বে ছাত্রবৃত্তি স্কুল ইহাদের কতকটা উপযোগী ছিল। কিন্তু মাইনর স্কুল এখন ছাত্রবৃত্তিকে প্রায় চাপিয়া মারিল। ইংরেজি শিক্ষাই যেসব স্কুলের প্রধান লক্ষ্য এবং কলেজই যাহার গম্য স্থান সেসকল স্কুলে কিছুদূর পর্যন্ত পড়িয়া পড়াশুনা ছাড়িয়া দিলে না বাংলা না ইংরেজী না কিছুই শেখা হয়।
অতএব যাহারা পাঠশালা পর্যন্ত পড়ে এবং যাহারা নানাপ্রকার অভাব ও অসুবিধা বশত তাহার চেয়ে আরকিছুদূর মাত্র পড়িবার আশা করিতে পারে দেশ তাহাদের শিক্ষার ভার নিজের হাতে লইলে বাধার কারণ তো কিছুই দেখা যায় না।
গুনতি করিয়া দেখিলে কলেজে পাসকরা ছাত্রদের চেয়ে ইহাদের সংখ্যা অনেক বেশি হইবে। এই বহুবিস্তৃত নিম্নতন শ্রেণীর শিক্ষা আমরা যদি উপযুক্তভাবে দিতে পারি তবে দেশের শ্রী ফিরিয়া যায় সন্দেহ নাই।
ইহাদের শিক্ষা গোড়া হইতে এমনভাবে দিতে হইবে যাহাতে লোকহিত কাহাকে বলে তাহা ইহারা
 ভালো করিয়া জানিতে এবং জীবিকা উপার্জনের জন্য হাতেকলমে সকল রকমে তৈরি হইয়া উঠিতে পারে। পাঠশালায় শিশুবয়সে যেসকল ভাব জ্ঞান ও অভ্যাস সঞ্চার করিয়া দেওয়া যায় বড়োবয়সে বক্তৃতার দ্বারা তাহা কখনোই সম্ভবপর হয় না।
যাই হোক উচ্চশিক্ষায় দেশের লোকের পক্ষে গবর্মেণ্টের প্রতিযোগিতা করিবার যেসকল বাধা আছে নিম্নশিক্ষায় তাহা নাই।
কিন্তু এতবড়ো দেশব্যাপী কাজের ভার আমাদিগকে নিজের হাতে গ্রহণ করিতে হইবে এ কথা বলিলেই বিজ্ঞ ব্যক্তিরা হতাশ 

    
    

    
    
    

  

