

  
    শেষের কবিতা ১ ৭
                
    
    








  
  

        

      রবীন্দ্র রচনাবলী (:)
    
 
    
    শেষের কবিতা ১ ৭
    
    
    
শেষের কবিতা

               মূঢ়তার সেনা
	          করে পথরোধ।
	        ব্যর্থ ক্রোধ
	      হুংকারিয়া পড়ে বুকে
	      তরঙ্গের নিষ্ফলতা
	      নিত্য যথা
	      মরে মাথা ঠুকে
	        শৈলতট’পরে
	        আত্মঘাতী দম্ভভরে।
    পুষ্পমাল্য নাহি মোর রিক্ত বক্ষতল
	        নাহি বর্ম অঙ্গদ কুণ্ডল।
		শূন্য এ ললাটপট্টে লিখা
		গূঢ় জয়টিকা।
		ছিন্ন কন্থা দরিদ্রের বেশ।
		করিব নিঃশেষ
		তোমার ভাণ্ডার।
		খোলো খোলো দ্বার।
		অকস্মাৎ
		বাড়ায়েছি হাত
		যা দিবার দাও অচিরাৎ।
		বক্ষ তব কেঁপে ওঠে কম্পিত অর্গল
		পৃথ্বী টলমল।
		ভয়ে আর্ত উঠিছে চীৎকারি
		দিগন্ত বিদারি–
		“ফিরে যা এখনি
		রে দুর্দান্ত দুরন্ত ভিখারি
		তোর কণ্ঠধ্বনি
		ঘুরি ঘুরি
		নিশীথনিদ্রার বক্ষে হানে তীব্র ছুরি।”
                অস্ত্র আনো।
		ঝঞ্ঝনিয়া আমার পঞ্জরে হানো।
		মৃত্যুরে মারুক মৃত্যু অক্ষয় এ প্রাণ



    
    

    
    
    

  

