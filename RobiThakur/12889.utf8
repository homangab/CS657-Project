

  
    নৈবেদ্য - ৯৬
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৯৬
    
    
    ৯৬

অন্তরের সে সম্পদ ফেলেছি হারায়ে । 
তাই মোরা লজ্জানত ; তাই সর্ব গায়ে 
ক্ষুধার্ত দুর্ভর দৈন্য করিছে দংশন ; 
তাই আজি ব্রাহ্মণের বিরল বসন 
সম্মান বহে না আর ; নাহি ধ্যানবল , 
শুধু জপমাত্র আছে ; শুচিত্ব কেবল 
চিত্তহীন অর্থহীন অভ্যস্ত আচার । 
&; 
সন্তোষের অন্তরেতে বীর্য নাহি আর , 
কেবল জড়ত্বপুঞ্জ ; ধর্ম প্রাণহীন 
ভারসম চেপে আছে আড়ষ্ট কঠিন । 
তাই আজি দলে দলে চাই ছুটিবারে 
পশ্চিমের পরিত্যক্ত বস্ত্র লুটিবারে 
লুকাতে প্রাচীন &; দৈন্য । বৃথা চেষ্টা ভাই , 
সব সজ্জা লজ্জা-ভরা চিত্ত যেথা নাই । 


    
    

    
    
    

  

