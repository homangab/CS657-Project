

  
    বাংলাভাষাপরিচয় ১৪৭
                
    
    








  
  

        

      রবীন্দ্র রচনাবলী (:)
    
 
    
    বাংলাভাষাপরিচয় ১৪৭
    
    
    বাংলাভাষাপরিচয় ১৪

বিশেষণের সঙ্গে বহুবচনবিভক্তি গুলো যুক্ত হয়। তা ছাড়া ‘এ’ ‘সে’ ‘যে’ ‘ও’ ‘ঐ’ ‘সেই’ ‘কোন্‌’ শব্দের সঙ্গে বহুবচনে কর্তৃপদে গুলো ও কর্মকারকে বা সম্বন্ধে দের যোগ করা হয়।
বাংলা সর্বনামশব্দপ্রয়োগে একটা খটকার জায়গা আছে।
 ‘আমাকে তোমাকে খাওয়াতে হবে’ এমন কথা শোনা যায়। কে কাকে খাওয়াবে তর্কটা পরিষ্কার হয় না। এমন স্থলে যিনি খাওয়াবার কর্তা তাঁকে সম্বন্ধআসনে বসালে কথাটা পাকা হয়। আর সেটা যদি ক্রিয়াপদের পূর্বেই  থাকে তা  হলে  দ্বিধা  মেটে।  ‘আমাকে তোমার খাওয়াতে  হবে’  বাক্যটা  স্পষ্ট।  গোল বাধে বহুবচনের বেলায়।  কেননা  বহুবচনে  সম্বন্ধপদের  দের  আর  কর্মকারকের  দের  একই  চেহারার।  এর  একমাত্র  উপায়  কে বিভক্তি  দ্বারা  কর্মকারককে  নিঃসংশয়  করা।  ‘আমাদেরকে  তোমাদের  খাওয়াতে  হবে’  বললে  নিশ্চিন্ত  মনে নিমন্ত্রণে যাওয়া যায়। সম্বন্ধকারকের চিহ্নে কর্মকারকের কাজ চালিয়ে নেওয়া ভাষার অমার্জনীয় ঢিলেমি।


    
    

    
    
    

  

