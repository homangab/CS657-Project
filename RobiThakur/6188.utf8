

  
    শ্যামা  দ্বিতীয় দৃশ্য  ৭
                
    
    








  
  

        

      রবীন্দ্র রচনাবলী (:)
    
 
    
    শ্যামা  দ্বিতীয় দৃশ্য  ৭
    
    
    শ্যামা


শ্যামা ।নির্দোষী বিদেশীর রাখো প্রাণ  


দুই দিন মাগিনু সময় । 


কোটাল । রাখিব তোমার অনুনয়  



  দুই দিন কারাগারে রবে  
  তার পর যা হয় তা হবে । 



বজ্রসেন । এ কী খেলা হে সুন্দরী  



  কিসের এ কৌতুক । 
  দাও অপমানদুখ– 

মোরে নিয়ে কেন  কেন এ কৌতুক । 


শ্যামা । নহে নহে  এ নহে কৌতুক । 



  মোর অঙ্গের স্বর্ণঅলংকার 
  সঁপি দিয়া শৃঙ্খল তোমার 
  নিতে পারি নিজ দেহে । 

তব অপমানে মোর 
অন্তরাত্মা আজি অপমানে মানে । 


[বজ্রসেনকে নিয়ে প্রহরীর প্রস্থান


সঙ্গে শ্যামা কিছু দূর গিয়ে ফিরে এসে

শ্যামা । রাজার প্রহরী ওরা অন্যায় অপবাদে 


নিরীহের প্রাণ বধিবে ব'লে কারাগারে বাঁধে । 

  ওগো শোনো  ওগো শোনো  ওগো শোনো  
  
    আছ কি বীর কোনো  
  

দেবে কি ওরে জড়িয়ে মরিতে 

  অবিচারের ফাঁদে 
  
    অন্যায় অপবাদে । 
  




উত্তীয়ের প্রবেশ


উত্তীয় । ন্যায় অন্যায় জানি নে  জানি নে  জানি নে  



  শুধু তোমারে জানি 
  
    ওগো সুন্দরী । 
  

চাও কি প্রেমের চরম মূল্য– দেব আনি  

  দেব আনি ওগো সুন্দরী । 



    
    

    
    
    

  

