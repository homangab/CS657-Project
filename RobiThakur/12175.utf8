

  
    বলাকা  ১১১
                
    
    








  
  

        

      রবীন্দ্র রচনাবলী (:)
    
 
    
    বলাকা  ১১১
    
    
    ১১


হে মোর সুন্দর  

যেতে যেতে 

পথের প্রমোদে মেতে 

যখন তোমার গায় 

কারা সবে ধুলা দিয়ে যায়  

আমার অন্তর 

করে হায় হয় । 


 কেঁদে বলি  হে মোর
সুন্দর  


আজ তুমি হও দণ্ডধর  

 করহ বিচার । 


তার পরে দেখি  

 এ কী  

খোলা তব বিচারঘরের দ্বার  



 নিত্য চলে তোমার
বিচার । 

নীরবে প্রভাতআলো পড়ে 

 
তাদের কলুষরক্ত নয়নের ’পরে  

  শুভ্র
বনমল্লিকার বাস 

 স্পর্শ করে লালসার উদ্দীপ্ত নিশ্বাস  


সন্ধ্যাতাপসীর হাতে জ্বালা 

 সপ্তর্ষির পূজাদীপমালা 

 তাদের
মত্ততাপানে সারারাত্রি চায়— 

হে সুন্দর  তব গায় 

ধুলা দিয়ে যারা চলে যায় । 

হে সুন্দর  

তোমার বিচারঘর 

পুষ্পবনে  

পুণ্যসমীরণে  

তৃণপুঞ্জে পতঙ্গগুঞ্জনে  

বসন্তের বিহঙ্গকূজনে  

তরঙ্গচুম্বিত তীরে মর্মরিত পল্লববীজনে । 
 



    
    

    
    
    

  

