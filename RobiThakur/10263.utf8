

  
    ক্ষণিকা  পথে ১
                
    
    








  
  

        

      রবীন্দ্র রচনাবলী (:)
    
 
    
    ক্ষণিকা  পথে ১
    
    
    পথে
গাঁয়ের পথে চলেছিলেম 

অকারণে  
বাতাস বহে বিকালবেলা 

বেণুবনে । 
ছায়া তখন আলোর ফাঁকে 
লতার মতন জড়িয়ে থাকে  
একা একা কোকিল ডাকে 

নিজমনে । 
আমি কোথায় চলেছিলেম 

অকারণে । 
 
জলের ধারে কুটিরখানি 

 পাতা  ঢাকা  
দ্বারের ‘পরে নুয়ে পড়ে 

নিম্বশাখা । 
ওই যে শুনি মাঝে মাঝে 
না জানি কোন্‌ নিত্যকাজে 
কোথায় দুটি কাঁকন বাজে 
গৃহকোণে । 
যেতে যেতে এলেম হেথা 

অকারণে । 
 
দিঘির জলে ঝলক ঝলে 

মানিক হীরা  
সর্ষেখেতে উঠছে মেতে 

মৌমাছিরা । 
এ পথ গেছে কত গাঁয়ে


কত গাছের ছায়ে ছায়ে 
কত মাঠের গায়ে গায়ে 

কত বনে । 


    
    

    
    
    

  

