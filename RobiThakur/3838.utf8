

  
    যোগাযোগ দ্বিতীয় অঙ্ক দ্বিতীয়  দৃশ্য ১৩
                
    
    








  
  

        

      রবীন্দ্র রচনাবলী (:)
    
 
    
    যোগাযোগ দ্বিতীয় অঙ্ক দ্বিতীয়  দৃশ্য ১৩
    
    
    যোগাযোগ

কুমুদিনী । তোমাকে মনে হয় না নতুন চেনা । আপনাকে তোমার চিনিয়ে নিতে দেরি হয় না ভাই  তুমি সহজে ভালোবাসতে পার  সে কথা গোড়া থেকেই বুঝেছি । 
মোতির মা । কী কথা ভাবছ আমাকে বলো ভাই  তোমার মন খোলসা হয়ে যাক । 
কুমুদিনী । ক'দিন ধরে আমি ঠাকুরকে কেবলই বলেছি  আমি তোমাকে বড়ো বিশ্বাস করেছি  তুমি আমার বিশ্বাস ভেঙো না । 
মোতির মা । বুঝতে পারি ভাই  তোমার কী যে হচ্ছে মনে । আমার যখন বিয়ে হয়েছিল তখন তো ছিলুম কচি খুকি । মন তৈরিই হয় নি  মনের মধ্যে কিছুতেই কোনো খটকাই ছিল না । ছোটো ছেলে কাঁচা ফলটাকে যেমন টপ্‌ করে মুখে পুরে দেয়  স্বামীর সংসার তেমনি করেই আমাকে এক গ্রাসে গিলেছে  কোথাও কিছু বাধে নি । সবাই বললে ফুলশয্যে  হয়ে গেল ফুলশয্যে  সে একটা খেলা । কিন্তু তোমার এই ফুলশয্যে নিয়ে তোমার বুক যে কেঁপে উঠেছে  দোষ দেব কাকে পর আপন হতে সময় লাগে । সে সময় যে কেউ দিতে চায় না । টাকা পেতে বড়োঠাকুরের কত যুগ লেগেছে  আর মন পেতে তার যে দুদিন সবুর সইবে না । যেমনি হুকুম অমনি হাজির 


কুমুদিনী । আমি তো মন দিতে সম্পূর্ণ তৈরি হয়েই এসেছিলুম এঁদের ঘরে  কিন্তু সে মন কি এমনি করেই নিতে হয় — এত অশ্রদ্ধা ক'রে  ছি ছি  এমন অপমান ক'রে যে ভালোবাসা আমি ওঁকে দিতে এলুম  সে যে আমার ঠাকুরের প্রসাদ থেকে নেওয়া  বিয়ের আগে থেকেই পদে পদে তার অসম্মান ঘটেছে । এমন ব্যবহার যে কোথাও হতে পারে সে আমি মনে করতেও পারি নি  এ আমার একটুও জানা ছিল না  তাই আমি এত নির্ভয়ে এত বিশ্বাস নিয়েই এসেছিলেম । 
 
মুখে কাপড় দিয়ে কান্না 
 
মোতির মা । কেঁদো না  দিদি  কেঁদো না । আজকের দিনে তোমার চোখের জল এখানকার গৃহলক্ষ্মী সইবেন না । 
কুমুদিনী । আজকে নিজের জন্যে আমার কান্না অন্যায় সে আমি জানি । আজকে সব কান্না আমার দাদার জন্যে । আজ তিনি রোগে বিছানায় পড়ে  সেই বিছানা থেকে তিনি আমাকে টেলিগ্রাম পাঠিয়েছেন । 
 
বুকের কাপড় থেকে টেলিগ্রাম বের করলে 
 
তিনি আশীর্বাদ করেছেন  ‘ ঈশ্বর তোমার কল্যাণ করুন । ' আজ সকাল থেকে সেই আশীর্বাদ আমি বুকে আঁকড়ে ধরে আছি — না  আজ আমি ভয় করব না  কোনো ভয় করব না । ঠাকুর  আজকের মতো আমাকে বল দাও । 
মোতির মা । একটা কথা মনে রেখো রানীদিদি  বড়োঠাকুর তোমাকে ভালোবেসেছেন । ওঁর জীবনে এটা এমন অসম্ভব আশ্চর্য ঘটনা যে উনি ঠিকমতো করে তাকে মানিয়ে নিতে পারছেন না  তার সঙ্গে জড়িয়ে যাচ্ছে ওঁর ব্যাবসাদারের ভাষা । আজ তো বাড়ি ভরা মেয়ে — তবু কতবার কাজকর্ম ফেলে ঘুরে ফিরে বাড়ির মধ্যে এসেছেন  কোনো ছুতোয় একবার তোমাকে দেখে যাবার জন্যে । মেয়েরা হাসাহাসি করেছে । একটা খবর তোমাকে দিয়ে রাখি । ঠিক তোমাদের চিঠির দিনেই উনি তারে খবর পেয়েছেন  তিসি চালানের কাজে ওঁর লাভ হয়েছে বিশ লাখ টাকা  সেই টাকায় তোমারই দাম বেড়ে গেছে  বিশ্বাস হয়েছে তুমি পয়মন্ত । এই সুযোগ নিয়ে তুমি যদি আপনার আসন জোর দখলে রাখতে পার উনি সাহস করবেন না তোমাকে অপ্রসন্ন করতে । 

    
    

    
    
    

  

