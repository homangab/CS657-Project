

  
    কালমৃগয়া  পঞ্চম দৃশ্য ১০
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  পঞ্চম দৃশ্য ১০
    
    
    কালমৃগয়া

প্রথম। না না ভাই কাজ নাই
হোথা কিছু নাই–  কিছু নাই–
ওই ঝোপে যদি কিছু পাই।
তৃতীয়।বরা’ বরা’
প্রথম।আরে দাঁড়া দাঁড়া
অত ব্যস্ত হ’লে ফস্কাবে শিকার।
চুপিচুপি আয় চুপিচুপি আয়
অশথতলায়–
এবার ঠিক্‌ঠাক্‌ হয়ে সবে থাক্‌–
সাবধান ধর বাণ সাবধান ছাড় বাণ–
২। ৩ জন। গেল গেল ওই ওই পালায় পালায়–
চল্‌ চল্‌–
ছোট্‌ রে পিছে আয় রে ত্বরা যাই।
[প্রস্থান
বিদূষকের সভয়ে প্রবেশ
দেশ– খেমটা
প্রাণ নিয়ে তো সট্‌কেছি রে
ওরে বরা করবি এখন কি
বাবা রে
                     আমি  চুপ ক’রে এই
আমড়াতলায় লুকিয়ে থাকি।
                     এই মরদের মুরদখানা
                     দেখেও কি রে ভড়্‌কালি না–
                     বাহাবা সাবাস তোরে
সাবাস্‌ রে তোর ভরসা দেখি।
                     গরীব ব্রাহ্মণের ছেলে
                      ব্রাহ্মণীরে ঘরে ফেলে
কোথা এলেম এ ঘোর বনে
                     মনে আশা ছিল মস্ত
                     চলবে ভাল দক্ষিণ হস্ত–
                     হা রে রে পোড়া কপাল


    
    

    
    
    

  

