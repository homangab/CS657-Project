

  
    অনুবাদ কবিতা - ভুজ-পাশ-বদ্ধ অ্যান্টনি  , ১
                
    
    








  
  

        

      রবীন্দ্র রচনাবলী (://.-..)
    
 -->
    
    অনুবাদ কবিতা - ভুজ-পাশ-বদ্ধ অ্যান্টনি  , ১
    
    
    ভুজ-পাশ-বদ্ধ অ্যান্টনি 

এই তো আমরা দোঁহে বসে আছি কাছে কাছে! 
একটি ভুজঙ্গ - ভুজে আমারে জড়ায়ে আছে ; 
আরেকটি শ্যাম-বাহু , শতেক মুকুতা ঝুলে , 
সোনার মদিরা পাত্র আকাশে রয়েছে তুলে । 
অলকের মেঘ মাঝে জ্বলিতেছে মুখখানি , 
&;&;&;&;&;&;&;&;&;
রূপের মদিরা পিয়া 
&;&;&;&;&;&;&;&;&;
আবেশে অবশ হিয়া , 
পড়েছে মাতাল হয়ে , কখন্‌ কিছু না জানি! 
রাখিয়া বক্ষের পরে অবশ চিবুক মোর , 
হাসিতেছি তার পানে , হৃদয়ে আঁধার ঘোর! 
বাতায়ন-যবনিকা , বাতাস , সরায়ে ধীরে 
বীজন করিছে আসি এ মোর তাপিত শিরে । 
&;&;&;&;&;&;&;&;&;
সম্মুখেতে দেখা যায় 
&;&;&;&;&;&;&;&;&;
পীতবর্ণ বালুকায় 
অস্তগামী রবিকর আদূর ‘ নীলের ' তীরে । 
চেয়ে আছি , দেখিতেছি , নদীর সুদূর পারে , 
&;&;&;&;&;&;&;&;&;
(কী জানি কিসের দুখ!) 
&;&;&;&;&;&;&;&;&;
পশ্চিম দিকের মুখ 
বিষণ্ন হইয়া আসে সন্ধ্যার আঁধার ভারে । 
প্রদোষ তারার মুখে হাসি আসি &; উঁকি মারে! 
রোমীয় স্বপন এক জাগিছে সম্মুখে মোর , 
ঘুরিছে মাথার মাঝে , মাথায় লেগেছে ঘোর । 
রোমীয় স্মর-অসত্র ঝঞ্ঝনিয়া উঠে বাজি , 
বিস্ফারিত নাসা চাহে রণ-ধূম পিতে আজি । 
কিন্তু হায়! অমনি সে মুখ্‌ পানে হেসে চায় , 
&;&;&;&;&;&;&;&;&;
কী জানি কী হয় মতি , 
&;&;&;&;&;&;&;&;&;
হীন প্রমোদের প্রতি । 
বীরের ভ্রূকুটিগুলি তখনি মিলায়ে যায়! 
গরবিত , শূন্য হিয়া , জর্জর আবেশ-বাণে , 
যে প্রমোদ ঘৃণা করি হেসে চাই তারি পানে । 


    
    

    
    
    

  

