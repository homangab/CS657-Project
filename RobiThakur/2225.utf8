

  
    বিচারক   ৩
                
    
    








  
  

        

      রবীন্দ্র রচনাবলী (:)
    
 
    
    বিচারক   ৩
    
    
    বিচারক

ঘরে তাহার বাপ মা এবং দুটি ছোটো ভাই ছাড়া আর কেহ ছিল না। ভাই দুটি সকালসকাল খাইয়া ইস্কুলে যাইত আবার ইস্কুল হইতে আসিয়া আহারান্তে সন্ধ্যার পর পাড়ার নাইটইস্কুলে পাঠ অভ্যাস করিতে গমন করিত। বাপ সামান্য বেতন পাইতেন ঘরে মাস্টার রাখিবার সামর্থ্য ছিল না।
কাজের  অবসরে  হেম  তাহার  নির্জন  ঘরের বাতায়নে আসিয়া  বসিত।  একদৃষ্টে  রাজপথের লোকচলাচল  দেখিত  ফেরিওয়ালা  করুণ  উচ্চস্বরে  হাঁকিয়া  যাইত  তাহাই  শুনিত  এবং  মনে করিত পথিকেরা সুখী ভিক্ষুকেরাও স্বাধীন এবং ফেরিওয়ালারা যে জীবিকার জন্য সুকঠিন প্রয়াসে প্রবৃত্ত তাহা নহে— উহারা যেন এই লোকচলাচলের সুখরঙ্গভূমিতে অন্যতম অভিনেতা মাত্র।
আরসকালে  বিকালে  সন্ধ্যাবেলায়  পরিপাটিবেশধারী  গর্বোদ্ধত  স্ফীতবক্ষ  মোহিতমোহনকে দেখিতে  পাইত।  দেখিয়া  তাহাকে  সর্বসৌভাগ্যসম্পন্ন  পুরুষশ্রেষ্ঠ  মহেন্দ্রের  মতো  মনে  হইত।  মনে হইত  ঐ  উন্নতমস্তক  সুবেশসুন্দর  যুবকটির  সব  আছে  এবং  উহাকে  সব  দেওয়া  যাইতে  পারে। বালিকা  যেমন  পুতুলকে  সজীব  মানুষ  করিয়া  খেলা  করে  বিধবা  তেমনি  মোহিতকে  মনে  মনে সকলপ্রকার মহিমায় মণ্ডিত করিয়া তাহাকে দেবতা গড়িয়া খেলা করিত।
একএকদিন  সন্ধ্যার  সময়  দেখিতে  পাইত  মোহিতের  ঘর  আলোকে  উজ্জ্বল  নর্তকীর নূপুরনিক্কণ এবং বামাকণ্ঠের সংগীতধ্বনিতে মুখরিত। সেদিন সে ভিত্তিস্থিত চঞ্চল ছায়াগুলির দিকে চাহিয়া  চাহিয়া  বিনিদ্র  সতৃষ্ণ  নেত্রে  দীর্ঘ  রাত্রি  জাগিয়া  বসিয়া  কাটাইত।  তাহার  ব্যথিত  পীড়িত হৃদ্ পিণ্ড পিঞ্জরের পক্ষীর মতো বক্ষপঞ্জরের উপর দুর্দান্ত আবেগে আঘাত করিতে থাকিত।
সে কি তাহার কৃত্রিম দেবতাটিকে বিলাসমত্ততার জন্য মনে মনে ভর্ৎসনা করিত নিন্দা করিত? তাহা নহে। অগ্নি যেমন পতঙ্গকে নক্ষত্রলোকের প্রলোভন দেখাইয়া আকর্ষণ করে মোহিতের সেই আলোকিত  গীতবাদ্যবিক্ষুদ্ধ  প্রমোদমদিরোচ্ছ্বসিত  কক্ষটি  হেমশশীকে  সেইরূপ  স্বর্গমরীচিকা দেখাইয়া আকর্ষণ করিত। সে গভীর রাত্রে একাকিনী জাগিয়া বসিয়া সেই অদূর বাতায়নের আলোক ছায়া ও সংগীত এবং আপন মনের আকাঙ্ক্ষা ও কল্পনা লইয়া একটি মায়ারাজ্য গড়িয়া তুলিত এবং আপন মানসপুত্তলিকাকে সেই মায়াপুরীর মাঝখানে বসাইয়া বিস্মিত বিমুগ্ধনেত্রে নিরীক্ষণ করিত এবং আপন জীবনযৌবন সুখদুঃখ ইহকালপরকাল সমস্তই বাসনার অঙ্গারে ধূপের মতো পুড়াইয়া  সেই  নির্জন  নিস্তব্ধ  মন্দিরে  তাহার  পূজা  করিত।  সে  জানিত  না  তাহার  সম্মুখবর্তী  ঐ হর্ম্যবাতায়নের  অভ্যন্তরে  ঐ  তরঙ্গিত  প্রমোদপ্রবাহের  মধ্যে  এক  নিরতিশয়  ক্লান্তি  গ্লানি  পঙ্কিলতা বীভৎস ক্ষুধা এবং প্রাণক্ষয়কর দাহ আছে। ঐ বীতনিদ্র নিশাচর আলোকের মধ্যে যে এক হৃদয়হীন নিষ্ঠুরতার কুটিলহাস্য প্রলয়ক্রীড়া করিতে থাকে বিধবা দূর হইতে তাহা দেখিতে পাইত না।
হেম  আপন  নির্জন  বাতায়নে  বসিয়া  তাহার  এই  মায়াস্বর্গ  এবং  কল্পিত  দেবতাটিকে  লইয়া চিরজীবন স্বপ্নাবেশে কাটাইয়া দিতে পারিত কিন্তু দুর্ভাগ্যক্রমে দেবতা অনুগ্রহ করিলেন এবং স্বর্গ নিকটবর্তী হইতে লাগিল। স্বর্গ যখন একেবারে পৃথিবীকে আসিয়া স্পর্শ করিল তখন স্বর্গও ভাঙিয়া গেল এবং যে ব্যক্তি এতদিন একলা বসিয়া স্বর্গ গড়িয়াছিল সেও ভাঙিয়া ধূলিসাৎ হইল।
এই  বাতায়নবাসিনী  মুগ্ধ  বালিকাটির  প্রতি  কখন  মোহিতের  লালায়িত  দৃষ্টি  পড়িল  কখন তাহাকে ‘বিনোদচন্দ্র’নামক মিথ্যা স্বাক্ষরে বারংবার পত্র লিখিয়া অবশেষে একখানি সশঙ্ক উৎকন্ঠিত অশুদ্ধ বানান ও উচ্ছ্বসিত হৃদয়াবেগপূর্ণ উত্তর পাইল এবং তাহার পর কিছুদিন ঘাতপ্রতিঘাতে উল্লাসেসংকোচে সন্দেহেসম্ভ্রমে আশায়আশঙ্কায় কেমন করিয়া ঝড় বহিতে লাগিল তাহার পরে প্রলয়সুখোন্মত্ততায়  সমস্ত  জগৎসংসার  বিধবার  চারি  দিকে  কেমন  করিয়া  ঘুরিতে  লাগিল  এবং ঘুরিতে ঘুরিতে ঘূর্ণনবেগে সমস্ত জগৎ অমূলক ছায়ার মতো কেমন করিয়া অদৃশ্য হইয়া গেল এবং অবশেষে কখন একদিন অকস্মাৎ সেই ঘূর্ণ্যমান সংসারচক্র হইতে বেগে বিচ্ছিন্ন হইয়া রমণী অতি দূরে বিক্ষিপ্ত হইয়া পড়িল সেসকল বিবরণ বিস্তারিত করিয়া বলিবার আবশ্যক দেখি না।


    
    

    
    
    

  

