

  
    স্যাক্‌সন জাতি ও অ্যাংলো স্যাক্‌সন সাহিত্য ৬
                
    
    








  
  

        

      রবীন্দ্র রচনাবলী (:)
    
 
    
    স্যাক্‌সন জাতি ও অ্যাংলো স্যাক্‌সন সাহিত্য ৬
    
    
    স্যাক্‌সন জাতি ও অ্যাংলো স্যাক্‌সন সাহিত্য
 
হইতেছে না। ‘সৈন্যদল যাইতেছে পাখিরা গাইতেছে ঝিল্লিরব হইতেছে যুদ্ধাস্ত্রের শব্দ উঠিতেছে–বর্মের উপর বর্শাঘাতের ধ্বনি হইতেছে। ওই উজ্জল চন্দ্র আকাশের তলে ভ্রমণ করিতে লাগিল। ভয়ানক দৃশ্যসকল দৃষ্টিগোচর হইল। প্রাঙ্গণে যুদ্ধকোলাহল উত্থিত হইল। তাহারা কাষ্ঠের ঢাল হস্তে ধারণ করিল। তাহারা মস্তকের অস্থিভেদ করিয়া অস্ত্র বিদ্ধ করিল। দুর্গের ছাদ প্রতিধ্বনিত হইল। অন্ধকারবর্ণ অশুভদর্শন কাকেরা চারি দিকে উইলোপত্রের ন্যায় উড়িয়া বেড়াইতে লাগিল।’ 
অ্যাংলো স্যাক্‌সন কবিতায় প্রেমের কথা নাই বলিলেও হয় কিন্তু বন্ধুত্ব ও প্রভুপ্রীতির সুন্দর বর্ণনা আছে। ‘বৃদ্ধ রাজা তাঁহার সর্বশ্রেষ্ঠ অনুচরকে আলিঙ্গন করিলেন–দুই হস্তে তাহার গলা জড়াইয়া ধরিলেন বৃদ্ধ অধিপতির কপোল বাহিয়া অশ্রু প্রবাহিত হইল সে বীর তাঁহার এত প্রিয় ছিল। তাঁহার হৃদয় হইতে যে অশ্রুধারা উত্থিত হইল তাহা নিবারণ করিলেন না হৃদয়ে মর্মের গভীর তন্ত্রীতে তাঁহার প্রিয় বীরের জন্য গোপনে নিশ্বাস ফেলিলেন।’ 
কোনো দেশান্তরিত ব্যক্তি তাহার প্রভুকে স্বপ্নে দেখিতেছে–যেন তাঁহাকে আলিঙ্গন চুম্বন করিতেছে যেন তাঁহার ক্রোড়ে মাথা রাখিতেছে। অবশেষে যখন জাগিয়া উঠিল যখন দেখিল সে একাকী যখন দেখিল সম্মুখে জনশূন্য প্রদেশ বিস্তীর্ণ সামুদ্রিক পক্ষীরা পক্ষবিস্তার করিয়া তরঙ্গে ডুব দিতেছে বরফ পড়িতেছে তুষার জমিতেছে শিলাবৃষ্টি হইতেছে তখন সে কহিয়া উঠিল
 ‘কতদিন আনন্দের সহিত আমরা মনে করিয়াছিলাম যে মৃত্যু ভিন্ন আর কিছুতেই আমাদিগকে বিচ্ছিন্ন করিতে পারিবে না অবশেষে তাহা মিথ্যা হইল যেন আমাদের মধ্যে কখনো বন্ধুত্ব ছিল না। কষ্ট দিবার জন্য মানুষেরা আমাকে এই অরণ্যে এক ওক্‌ বৃক্ষের তলে এই গহ্বরে বাস করিতে দিয়াছে। এই মৃত্তিকার নিবাস অতি শীতল আমি শ্রান্ত হইয়া পড়িয়াছি। গহ্বরসকল অন্ধকার পর্বতসকল উচ্চ কণ্টকময় শাখাপ্রশাখার নগর এ কী নিরানন্দ আলয় আমার বন্ধুরা এখন ভূগর্ভে–যাহাদের ভালোবাসিতাম এখন কবর তাহাদিগকে ধারণ করিতেছে। কবর তাহাদের রক্ষা করিতেছে–আর আমি একাকী ভ্রমিয়া বেড়াইতেছি। এই ওক্‌ বৃক্ষতলে এই গহ্বরে এই দীর্ঘ গ্রীষ্মকালে আমাকে বসিয়া থাকিতে হইবে।’ 
অ্যাংলো স্যাক্‌সন কবিতার ছন্দ বড়ো অদ্ভুত। ইহার মিল নাই বা অন্য কেনো নিয়ম নাই কেবল প্রত্যেক দ্বিতীয় ছত্রে দুইতিনটি এমন কথা থাকিবে যাহার প্রথম অক্ষর এক যেমন


       
      
      
  

 
অ্যাংলো স্যাক্‌সন খৃস্টান কবিদিগের মধ্যে প্রধান ও প্রথম কিডমন ()। অনেক বয়স পর্যন্ত কিডমন কবিতা রচনা করিতে পারিতেন না। একদিন এক নিমন্ত্রণ সভায় সকলে বীণা লইয়া পর্যায়ক্রমে গান গাইতেছিল কিডমন যেই দেখিলেন তাঁহার কাছে বীণা আসিতেছে অমনি আস্তে আস্তে সভা হইতে উঠিলেন এবং বাড়ি প্রস্থান করিলেন। একদিন রাত্রে এক অশ্বশালায় চৌকি দিতে দিতে ঘুমাইয়া পড়িয়াছিলেন স্বপ্ন দেখিলেন একজন কে যেন আসিয়া তাঁহাকে কহিতেছে ‘কিডমন আমাকে একটা গান শুনাও’ কিডমন কহিলেন ‘আমি যে গাইতে পারি না।’ সে কহিল ‘তাহা হউক তুমি গাহিতে পারিবে।’ কিডমন কহিলেন ‘কী গান গাইব।’ সে কহিল ‘সৃষ্টির আরম্ভ বিষয়ে।’ ঘুম ভাঙিয়া গেলে কিডমন আবেস্‌ হিলডার নিকট গিয়া সমস্ত বৃত্তান্ত কহিলেন আবেস্‌ মনে করিলেন কিডমন দেবপ্রসাদ পাইয়াছেন তিনি কিডমনকে তাঁহার দেবালয়ের সন্ন্যাসীদলভুক্ত করিয়া লইলেন। কৃত্তিবাস যেমন কথকতা শুনিয়া রামায়ণ লিখিতেন তেমনি একজন কিডমনকে বাইবেল অনুবাদ করিয়া শুনাইত আর তিনি তাহা ছন্দে পরিণত 

    
    

    
    
    

  

