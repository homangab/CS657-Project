

  
    আরোগ্য  ২৮
                
    
    








  
  

        

      রবীন্দ্র রচনাবলী (:)
    
 
    
    আরোগ্য  ২৮
    
    
    ২৮

মিলের চুমকি গাঁথি ছন্দের পাড়ের মাঝে মাঝে 
অকেজো অলস বেলা ভরে ওঠে শেলাইয়ের কাজে । 
অর্থভরা কিছুইনা চোখে ক ' রে ওঠে ঝিল্‌মিল্‌ 
ছড়াটার ফাঁকে ফাঁকে মিল । 
গাছে গাছে জোনাকির দল 
করে ঝলমল  
সে নহে দীপের শিখা  রাত্রি খেলা করে আঁধারেতে 
টুকরো আলোক গেঁথে গেঁথে । 
মেঠো গাছে ছোটো ছোটো ফুলগুলি জাগে  
বাগান হয় না তাহে  রঙের ফুটকি ঘাসে লাগে । 
মনে থাকে  কাজে লাগে  সৃষ্টিতে সে আছে শত শত  
মনে থাকবার নয়  সেও ছড়াছড়ি যায় কত । 
ঝরনায় জল ঝ ' রে উর্বরা করিতে চলে মাটি  
ফেনাগুলো ফুটে ওঠে  পরক্ষণে যায় ফাটি ফাটি । 
কাজের সঙ্গেই খেলা গাঁথা — 
ভার তাহে লঘু রয়  খুশি হন সৃষ্টির বিধাতা । 


    
    

    
    
    

  

