

  
    যোগাযোগ- দ্বিতীয় অঙ্ক- দ্বিতীয়  দৃশ্য, ১৫
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- দ্বিতীয় অঙ্ক- দ্বিতীয়  দৃশ্য, ১৫
    
    
    যোগাযোগ

চমকে উঠে 
কুমুদিনী । না , থাক্‌ । 
মধুসূদন । তোমার ভাব দেখে ভয় হয়েছিল , কেবল আমার উপরে কেন , কোনো কিছুতেই তোমার আসক্তি নেই । এখন দেখছি আংটির উপরেও বেশ লোভ আছে । তা , ভয় কিসের , আর একটা আংটি তোমাকে পরিয়ে দিচ্ছি , এর চেয়ে অনেক ভালো , অনেক দামি । 
&; 
নিজের হাত থেকে মস্ত বড়ো কমলহীরের আংটি খুলে নিয়ে কুমুকে পরাবার চেষ্টা 
করলে । এবার কুমু জোর করে হাত ছাড়িয়ে নিলে । কড়া সুরে 
&; 
মধুসূদন । দেখো , এ আংটি তোমাকে খুলতেই হবে । 
&; 
কুমু নীরব 
শুনছ ? আমি বলছি , ওটা খুলে ফেলা ভালো । দাও আমাকে । 
&; 
হাত টেনে নিতে উদ্যত । হাত সরিয়ে 
&; 
কুমুদিনী । আমি খুলছি । 
&; 
খুলে ফেললে 
&; 
মধুসূদন । দাও ওটা আমাকে । 
কুমুদিনী । ওটা আমিই রেখে দেব । 
&; 
বিরক্তির স্বরে 
&; 
মধুসূদন । রেখে লাভ কী ? মনে ভাবছ এটা ভারি একটা দামি জিনিস । এ-সব জিনিস চেন ? এ কিছুতেই তোমার পরা চলবে না , এই আমি বলে রাখছি । 
কুমুদিনী । আমি পরব না । 


পুঁতির কাজ করা থলের মধ্যে আংটি রেখে দিলে 
&; 
মধুসূদন । ( উত্তেজিত) কেন ? এই তুচ্ছ জিনিসটার 'পরে এত দরদ কেন ? তোমার তো জেদ কম নয় । 


    
    

    
    
    

  

