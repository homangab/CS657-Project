

  
    নৈবেদ্য - ৬৮
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৬৮
    
    
    ৬৮

সে উদার প্রত্যুষের প্রথম অরুণ 
যখনি মেলিবে নেত্র প্রশান্তকরুণ , 
শুভ্রশির অভ্রভেদী উদয়শিখরে , 
হে দুঃখী জাগ্রত দেশ , তব কন্ঠস্বরে 
প্রথম সংগীত তার যেন উঠে বাজি 
প্রথম ঘোষণাধ্বনি । 
&; 
&;&;&;
&;&;&;&;&;&;&;
&;&; তুমি থেকো সাজি 
চন্দনচর্চিত স্নাত নির্মল ব্রাহ্মণ , 
উচ্চশির ঊর্ধ্বে তুলি গাহিয়ো বন্দন — 
‘ এসো শান্তি , বিধাতার কন্যা ললাটিকা , 
নিশাচর পিশাচের রক্তদীপশিখা 
করিয়া লজ্জিত ।’ তব বিশাল সন্তোষ 
বিশ্বলোকে-ঈশ্বরের রত্নরাজকোষ । 
তব ধৈর্য দৈববীর্য । নম্রতা তোমার 
সমুচ্চ মুকুটশ্রেষ্ঠ , তাঁরি পুরস্কার । 


    
    

    
    
    

  

