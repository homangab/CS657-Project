

  
    আত্মপরিচয়  ৪ ১
                
    
    








  
  

        

      রবীন্দ্র রচনাবলী (:)
    
 
    
    আত্মপরিচয়  ৪ ১
    
    
    আত্মপরিচয় ৪

নিজের সত্য পরিচয় পাওয়া সহজ নয়। জীবনের বিচিত্র অভিজ্ঞতার ভিতরকার মূল ঐক্যসূত্রটি ধরা পড়তে চায় না। বিধাতা যদি আমার আয়ু দীর্ঘ না করতেন সত্তর বৎসরে পৌঁছবার অবকাশ না দিতেন তা হলে নিজের সম্বন্ধে স্পষ্ট ধরণা করবার অবকাশ পেতাম না। নানাখানা করে নিজেকে দেখেছি নানা কাজে প্রবর্তিত করেছি  ক্ষণে  ক্ষণে  তাতে  আপনার  অভিজ্ঞান  আপনার  কাছে  বিক্ষিপ্ত  হয়েছে।  জীবনের  এই  দীর্ঘ  চক্রপথ প্রদক্ষিণ  করতে  করতে  বিদায়কালে  আজ  সেই  চক্রকে  সমগ্ররূপে  যখন  দেখতে  পেলাম  তখন  একটা  কথা বুঝতে পেরেছি যে একটিমাত্র পরিচয় আমার আছে সে আর কিছুই নয় আমি কবি মাত্র। আমার চিত্ত নানা কর্মের উপলক্ষে ক্ষণে ক্ষণে নানা জনের গোচর হয়েছে। তাতে আমার পরিচয়ের সমগ্রতা নেই। আমি তত্ত্বজ্ঞানী শাস্ত্রজ্ঞানী গুরু বা নেতা নই— একদিন আমি বলেছিলাম ‘আমি চাই নে হতে নববঙ্গে নবযুগের চালক’— সে কথা সত্য বলেছিলাম। শুভ্র নিরঞ্জনের যাঁরা দূত তাঁরা পৃথিবীর পাপক্ষালন করেন মানবকে নির্মল নিরাময় কল্যাণব্রতে প্রবর্তিত করেন তাঁরা আমার পূজ্য তাঁদের আসনের কাছে আমার আসন পড়ে নি। কিন্তু সেই এক শুভ্র জ্যোতি যখন বহুবিচিত্র হন তখন তিনি নানা বর্ণের আলোকরশ্মিতে আপনাকে বিচ্ছুরিত করেন বিশ্বকে রঞ্জিত করেন আমি সেই বিচিত্রের দূত। আমরা নাচি নাচাই হাসি হাসাই গান করি ছবি আঁকি— যে আবিঃ বিশ্বপ্রকাশের অহৈতুক আনন্দে অধীর আমরা তাঁরই দূত। বিচিত্রের লীলাকে অন্তরে গ্রহণ করে তাকে বাইরে লীলায়িত করা— এই আমার কাজ। মানবকে গম্যস্থানে চালাবার দাবি রাখি নে পথিকদের চলার সঙ্গে চলার কাজ আমার। পথের দুই ধারে যে ছায়া যে সবুজের ঐশ্বর্য যে ফুল পাতা যে পাখির গান সেই রসের রসদে জোগান দিতেই আমরা আছি। যে বিচিত্র বহু হয়ে খেলে বেড়ান দিকে দিকে সুরে গানে নৃত্যে চিত্রে বর্ণে বর্ণে রূপে রূপে সুখদুঃখের আঘাতেসংঘাতে ভালোমন্দের দ্বন্দ্বে—তাঁর বিচিত্র রসের বাহনের কাজ আমি গ্রহণ করেছি তাঁর রঙ্গশালায় বিচিত্র রূপকগুলিকে সাজিয়ে তোলবার ভার পড়েছে আমার উপর এইই আমার একমাত্র পরিচয়। অন্য বিশেষণও লোকে আমাকে দিয়েছেন— কেউ বলেছেন তত্ত্বজ্ঞানী কেউ আমাকে ইস্কুলমাস্টারের  পদে  বসিয়েছেন।  কিন্তু  বাল্যকাল  থেকেই  কেবলমাত্র  খেলার  ঝোঁকেই  ইস্কুলমাস্টারকে এড়িয়ে এসেছি—মাস্টারি পদটাও আমার নয়। বাল্যে নানা সুরের ছিদ্রকরা বাঁশি হাতে যখন পথে বেরলুম তখন ভোরবেলায় অস্পষ্টের মধ্যে স্পষ্ট ফুটে উঠতে চাচ্ছিল সেইদিনের কথা মনে পড়ে। সেই অন্ধকারের সঙ্গে  আলোর  প্রথম  শুভদৃষ্টি  প্রভাতের  বাণীবন্যা  সেদিন  আমার  মনে  তার  প্রথম  বাঁধ  ভেঙেছিল  দোল লেগেছিল চিত্তসরোবরে। ভালো করে বুঝি বা না বুঝি বলতে পারি বা না পারি সেই বাণীর আঘাতে বাণীই জেগেছে। বিশ্বের বিচিত্রের লীলায় নানা সুরে চঞ্চল হয়ে উঠছে নিখিলের চিত্ত তারই তরঙ্গে বালকের চিত্ত চঞ্চল হয়েছিল আজও তার বিরাম নেই। সত্তর বৎসর পূর্ণ হল আজও এ চপলতার জন্য বন্ধুরা অনুযোগ করেন গাম্ভীর্যের ত্রুটি ঘটে। কিন্তু বিশ্বকর্মার ফর্মাশের যে অন্ত নেই। তিনি যে চপল তিনি যে বসন্তের অশান্ত সমীরণে অরণ্যে অরণ্যে চিরচঞ্চল। গাম্ভীর্যে নিজেকে গড়খাই করে আমি তো দিন খোওয়াতে পারি নে। এই সত্তর বৎসর নানা পথ আমি পরীক্ষা করে দেখেছি আজ আমার আর সংশয় নেই আমি চঞ্চলের লীলাসহচর। আমি কী করেছি কী রেখে যেতে পারব সে কথা জানি নে। স্থায়িত্বের আবদার করব না। খেলেন তিনি কিন্তু আসক্তি  রাখেন  না—  যে  খেলাঘর  নিজে  গড়েন  তা  আবার  নিজেই  ঘুচিয়ে  দেন।  কাল  সন্ধ্যাবেলায়  এই আম্রকাননে যে আল্পনা দেওয়া হয়েছিল চঞ্চল তা এক রাত্রের ঝড়ে ধুয়ে মুছে দিয়েছেন আবার তা নতুন করে আঁকতে হল। তাঁর খেলাঘরের যদি কিছু খেলনা জুগিয়ে দিয়ে থাকি তা মহাকাল সংগ্রহ করে রাখবেন এমন আশা করি নে। ভাঙা খেলনা আবর্জনার স্তূপে যাবে। যতদিন বেঁচে আছি সেই সময়টুকুর মতোই মাটির ভাঁড়ে যদি কিছু আনন্দরস জুগিয়ে থাকি সেই যথেষ্ট। তার পরের দিন রসও ফুরোবে ভাঁড়ও ভাঙবে কিন্তু 

    
    

    
    
    

  

