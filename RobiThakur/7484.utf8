

  
    জাভাযাত্রীর পত্র ২১
                
    
    








  
  

        

      রবীন্দ্র রচনাবলী (:)
    
 
    
    জাভাযাত্রীর পত্র ২১
    
    
    ২

কল্যাণীয়াসু 
দেশ থেকে বেরোবার মুখে আমার উপর ফরমাশ এল কিছুকিছু লেখা পাঠাতে হবে। কাকে পাঠাব লেখা কে পড়বে? সর্বসাধারণ? সর্বসাধারণকে বিশেষ করে চিনি নে এইজন্যে তার ফরমাশে যখন লিখি তখন শক্ত করে বাঁধানো খুব একটা সাধারণ খাতা খুলে লিখতে হয় সেলেখার দাম খতিয়ে হিসেব কষা চলে। 
কিন্তু মানুষের একটা বিশেষ খাতা আছে তার আলগা পাতা সেটা যাতা লেখবার জন্যে সে লেখার দামের কথা কেউ ভাবেও না। লেখাটাই তার লক্ষ্য কথাটা উপলক্ষ। সেরকম লেখা চিঠিতে ভালো চলে আটপৌরে লেখা—তার না আছে মাথায় পাগড়ি না আছে পায়ে জুতো। পরের কাছে পরের বা নিজের কোনো দরকার নিয়ে সে যায় না—সে যায় যেখানে বিনাদরকারে গেলেও জবাবদিহি নেই যেখানে কেবলমাত্র বকে যাওয়ার জন্যেই যাওয়াআসা। 
স্রোতের জলের যেধ্বনি সেটা তার চলারই ধ্বনি উড়েচলা মৌমাছির পাখার যেমন গুঞ্জন। আমরা যেটাকে বকুনি বলি সেটাও সেই মানসিক চলে যাওয়ারই শব্দ। চিঠি হচ্ছে লেখার অক্ষরে বকে যাওয়া। 
এই বকেযাওয়াটা মনের জীবনের লীলা। দেহটা কেবলমাত্র চলবার জন্যেই বিনাপ্রয়োজনে মাঝে মাঝে একএকবার ধাঁ করে চলে ফিরে আসে। বাজার করবার জন্যেও নয় সভা করবার জন্যেও নয় নিজের চলাতেই সে নিজে আনন্দ পায় বলে। তেমনি নিজের বকুনিতেই মন জীবনধর্মের তৃপ্তি পায়। তাই বকবার অবকাশ চাই লোক চাই বক্তৃতার জন্যে লোক চাই অনেক বকার জন্যে একআধজন। 
দেশে অভ্যস্ত জায়গায় থাকি নিত্যনৈমিত্তিক কাজের মধ্যে জানা অজানা লোকের ভিড়ে। নিজের সঙ্গে নিজের আলাপ করবার সময় থাকে না। সেখানে নানা লোকের সঙ্গে নানা কেজো কথা নিয়ে কারবার। সেটা কেমনতরো? যেন বাঁধা পুকুরের ঘাটে দশজনে জটলা করে জল ব্যবহার। কিন্তু আমাদের মধ্যে একটা চাতকের ধর্ম আছে হাওয়ায় উড়েআসা মেঘের বর্ষণের জন্যে সে চেয়ে থাকে একা একা। মনের আকাশে উড়ো ভাবনাগুলো সেই মেঘ—সেটা খামখেয়ালের ঝাপটা লেগে তার আবির্ভাব তিরোভাব সবই আকস্মিক। প্রয়োজনের তাগিদমতো তাকে বাঁধানিয়মে পাওয়া যায় না বলেই তার বিশেষ দাম পৃথিবী আপনারই বাঁধা জলকে আকাশে উড়ো জল করে দেয় নিজের ফসলক্ষেতকে সরস করবার জন্যে সেই জলের দরকার। বিনাপ্রয়োজনে নিজের মনকে কথা বলাবার সেই প্রয়োজন সেটাতে মন আপন ধারাতেই আপনাকে অভিষিক্ত করে। 
জীবনযাত্রার পরিচিত ব্যবস্থা থেকে বেরিয়ে এসে মন আজ যাতা ভাববার সময় পেল। তাই ভেবেছি কোনো সম্পাদকি বৈঠক স্মরণ করে প্রবন্ধ আওড়াব না চিঠি লিখব তোমাকে। অর্থাৎ পাত পেড়ে ভোজ দেওয়া তাকে বলা চলবে না সে হবে গাছতলায় দাঁড়িয়ে হাওয়ায় পড়েযাওয়া ফল আঁচলে ভরে দেওয়া। তার কিছু পাকা কিছু কাঁচা তার কোনোটাতে রঙ ধরেছে কোনোটাতে ধরে নি। তার কিছু রাখলেও চলে কিছু ফেলে দিলেও নালিশ চলবে না। 
সেই ভাবেই চিঠি লিখতে শুরু করেছিলুম। কিন্তু আকাশের আলো দিলে মুখঢাকা। বৈঠকখানার আসর বন্ধ হয়ে গেলে ফরাশ বাতি নিবিয়ে দিয়ে যেমন ঝাড়লণ্ঠনে ময়লা রঙের ঘেরাটোপ পরিয়ে দেয় দ্যুলোকের ফরাশ সেই কাণ্ডটা করলে একটা ফিকে ধোঁয়াটে রঙের আবরণ দিয়ে আকাশসভার তৈজসপত্র দিলে মুড়ে। এই অবস্থায় আমার মন তার হালকা কলমের খেলা আপনিই বন্ধ করে দেয়। বকুনির কূলহারা ঝরনা বাক্যের নদী হয়ে কখন একসময় গভীর খাদে চলতে আরম্ভ করে তখন তার চলাটা কেবলমাত্র


    
    

    
    
    

  

