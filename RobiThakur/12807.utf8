

  
    নৈবেদ্য  ৪৯
                
    
    








  
  

        

      রবীন্দ্র রচনাবলী (:)
    
 
    
    নৈবেদ্য  ৪৯
    
    
    ৪৯

অন্ধকার গর্তে থাকে অন্ধ সরীসৃপ  
আপনার ললাটের রতনপ্রদীপ 
নাহি জানে  নাহি জানে সূর্যালোকলেশ । 
তেমনি আঁধারে আছে এই অন্ধ দেশ 
হে দণ্ডবিধাতা রাজা — যে দীপ্ত রতন 
পরায়ে দিয়েছ ভালে তাহার যতন 
নাহি জানে  নাহি জানে তোমার আলোক । 
 
নিত্য বহে আপনার অস্তিত্বের শোক  
জনমের গ্লানি । তব আদর্শ মহান 
আপনার পরিমাপে করি খানখান 
রেখেছে ধূলিতে । প্রভু  হেরিতে তোমায় 
তুলিতে হয় না মাথা ঊর্ধ্বপানে হায় । 
 
যে এক তরণী লক্ষ লোকের নির্ভর 
খণ্ড খণ্ড করি তারে তরিবে সাগর ? 


    
    

    
    
    

  

