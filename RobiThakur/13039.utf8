

  
    স্ফুলিঙ্গ সংযোজন ২
                
    
    








  
  

        

      রবীন্দ্র রচনাবলী (:)
    
 
    
    স্ফুলিঙ্গ সংযোজন ২
    
    
    স্ফুলিঙ্গ

৫

অলকায় অন্ত নাই
 মানিকমোতির
অরুচি হয়েছে তাই
 অলকাপতির
গলায় মালার তরে
 মাগিয়াছে ফুল—
কাননের আদরিণী
 এসো গো পারুল।

৬

অসীম শূন্যে একা
 অবাক্‌ চক্ষু

দূররহস্যদেখা।

৭

অস্তাচলের প্রান্ত থেকে
 তরুণ দল’কে গেলেম ডেকে

উদয়পথের পানে—
ক্লান্ত প্রাণের প্রদীপশিখা
 পরিয়ে দিবে আলোর টিকা

নূতনজাগা প্রাণে।

৮

আকাশ নিঠুর বাতাস নীরস
 কৃপণ মাটির’পরে

শিকড় হা হা করে—
চারি দিকে ফেটে চৌচির মাঠটা।



    
    

    
    
    

  

