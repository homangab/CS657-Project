

  
    মানসী  প্রকৃতির প্রতি ২
                
    
    








  
  

        

      রবীন্দ্র রচনাবলী (:)
    
 
    
    মানসী  প্রকৃতির প্রতি ২
    
    
    মানসী


সহস্র রাগিণী।

এই সুখে দুঃখে শোকে

বেঁচে আছি দিবালোকে

নাহি চাহি হিমশান্ত

অনন্ত যামিনী।

 আধোঢাকা আধোখোলা ওই তোর মুখ

রহস্যনিলয়
প্রেমের বেদনা আনে হৃদয়ের মাঝে

সঙ্গে আনে ভয়।

বুঝিতে পারি নে তব

কত ভাব নব নব

হাসিয়া কাঁদিয়া প্রাণ

পরিপূর্ণ হয়।

 প্রাণমন পসারিয়া ধাই তোর পানে

নাহি দিস ধরা।
 দেখা যায় মৃদু মধু কৌতুকের হাসি

অরুণঅধরা

যদি চাই দূরে যেতে

কত ফাঁদ থাক পেতে—

কত ছল কত বল

চপলামুখরা

 আপনি নাহিক জান আপনার সীমা

রহস্য আপন।
 তাই অন্ধ রজনীতে যবে সপ্তলোক

নিদ্রায় মগন

চুপি চুপি কৌতূহলে

দাঁড়াস আকাশতলে

জ্বালাইয়া শত লক্ষ

নক্ষত্রকিরণ।




    
    

    
    
    

  

