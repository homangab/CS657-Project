

  
    ছবি ও গান  রাহুর প্রেম  ৩
                
    
    








  
  

        

      রবীন্দ্র রচনাবলী (:)
    
 
    
    ছবি ও গান  রাহুর প্রেম  ৩
    
    
    ছবি ও গান

 বেড়াইব পাছে পাছে । 
ঢালিয়া আমার প্রাণের আঁধার 
বেড়িয়া রাখিব তোর চারি ধার 
 নিশীথ রচনা করি । 
কাছেতে দাঁড়ায়ে প্রেতের মতন 
শুধু দুটি প্রাণী করিব যাপন 
 অনন্ত সে বিভাবরী । 
যেন রে অকূল সাগরমাঝারে 
 ডুবেছে জগৎতরী — 
তারি মাঝে শুধু মোরা দুটি প্রাণী 
রয়েছি জড়ায়ে তোর বাহুখানি  
যুঝিস ছাড়াতে  ছাড়িব না তবু 
 সে মহাসমুদ্র ' পরি ।

পলে পলে তোর দেহ হয় ক্ষীণ  
পলে পলে তোর বাহু বলহীন  
দুজনে অনন্তে ডুবি নিশিদিন — 
 তবু আছি তোরে ধরি । 
রোগের মতন বাঁধিব তোমারে 
 নিদারুণ আলিঙ্গনে — 
মোর যাতনায় হইবি অধীর  
আমারি অনলে দহিবে শরীর  
অবিরাম শুধু আমি ছাড়া আর 
 কিছু না রহিবে মনে । 
গভীর নিশীথে জাগিয়া উঠিয়া 
 সহসা দেখিবি কাছে  
আড়ষ্ট কঠিন মৃত দেহ মোর 
 তোর পাশে শুয়ে আছে । 
ঘুমাবি যখন স্বপন দেখিবি  
 কেবল দেখিবি মোরে  
এই অনিমেষ তৃষাতুর আঁখি 
 চাহিয়া দেখিছে তোরে । 
নিশীথে বসিয়া থেকে থেকে তুই 


    
    

    
    
    

  

