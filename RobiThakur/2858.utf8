

  
    ভগ্নহৃদয় - দ্বাদশ সর্গ, ৮২
                
    
    








  
  

        

      রবীন্দ্র রচনাবলী (://.-..)
    
 -->
    
    ভগ্নহৃদয় - দ্বাদশ সর্গ, ৮২
    
    
    ভগ্নহৃদয় 
এত কেন সাধ বল্‌ দেখি, মন,
পর-ঘরে যেতে যখন তখন—
&;&;&;&;সেথা কি রে তুই আদর পাস্‌?
বল্‌ তো কত-না সহিস যাতনা?
দিবানিশি কত সহিস লাঞ্ছনা?
&;&;&;&;তবু কি রে তোর মিটে নি আশ?
আয়, ফিরে আয়, মন, ফিরে আয়—
          &;&;&;&;দোঁহে এক সাথে করিব বাস!
অনাদর আর হবে না সহিতে,
দিবস রজনী পাষাণ বহিতে,
মরমে দহিতে, মুখে না কহিতে,
          &;&;&;&;ফেলিতে দুখের শ্বাস!
শুনিলি নে কথা?  আসিলি নে হেথা?
          &;&;&;&;ফিরিলি নে একবার?
সখি লো, দুরন্ত হৃদয়ের সাথে
          &;&;&;&;পেয়ে উঠি  নে তো আর!
“নয় রে সুখের খেলা ভালোবাসা!”
         &;&;&;&; কত বুঝালেম তায়—
হেরিয়া চিকণ সোনার শিকল
খেলাইতে যায় হৃদয় পাগল,
খেলাতে খেলাতে না জেনে না শুনে
         &;&;&;&; জড়ায় নিজের পায়!
বাহিরিতে চায়, বাহিরিতে নারে,
         &;&;&;&; করে শেষে হায়-হায়!
শিকল ছিঁড়িয়ে এসেছে ক’বার,
         &;&;&;&; আবার কেন রে যায়?
চরণে শিকল বাঁধিয়া কাঁদিতে
        &;&;&;&;  না জানি কি সুখ পায়!
তিলেক রহে না আমার কাছেতে
         &;&;&;&; যতই কাঁদিয়া মরি,
এমন দুরন্ত হৃদয় লইয়া,
        &;&;&;&;  সজনি, বল্‌ কি করি?

    
    

    
    
    

  

