

  
    নৈবেদ্য - ৫৯
                
    
    








  
  

        

      রবীন্দ্র রচনাবলী (://.-..)
    
 -->
    
    নৈবেদ্য - ৫৯
    
    
    ৫৯

আমরা কোথায় আছি , কোথায় সুদূরে 
দীপহীন জীর্ণভিত্তি অবসাদপুরে 
ভগ্নগৃহে , সহস্রের ভ্রূকুটির নীচে 
কুব্জপৃষ্ঠে নতশিরে , সহস্রের পিছে 
চলিয়াছি প্রভুত্বের তর্জনী-সংকেতে 
কটাক্ষে কাঁপিয়া — লইয়াছি শির পেতে 
সহস্রশাসনশাস্ত্র । 
&; 
&; 
&;&;&;&;&;&;&;&;&;&;সংকুচিত-কায়া 
কাঁপিতেছে রচি নিজ কল্পনার ছায়া । 
সন্ধ্যার আঁধারে বসি নিরানন্দ ঘরে 
দীন-আত্মা মরিতেছে শত লক্ষ ডরে । 
পদে পদে ত্রস্তচিত্তে হয়ে লুণ্ঠ্যমান 
ধূলিতলে , তোমারে যে করি অপ্রমাণ । 
যেন মোরা পিতৃহারা ধাই পথে পথে 
অনীশ্বর অরাজক ভয়ার্ত জগতে । 


    
    

    
    
    

  

