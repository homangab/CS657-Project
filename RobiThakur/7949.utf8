

  
    ছেলেভুলানো ছড়া : ২১৫
                
    
    








  
  

        

      রবীন্দ্র রচনাবলী (:)
    
 
    
    ছেলেভুলানো ছড়া : ২১৫
    
    
    ছেলেভুলানো ছড়া : ২


কলসীতে তেল নেইকো কিবা সাধের বিয়ে।
কলসীতে তেল নেইকো নাচব থিয়ে থিয়ে॥ 

৪২
মাসি পিসি বনকাপাসি বনের মধ্যে ঘর।
কখনো বললি নে মাসি কড়ার নাড়ু ধর্‌॥ 

৪৩
খোকো মানিক ধন।
বাড়িকাছে ফুলের বাগান তাতে বৃন্দাবন॥ 

৪৪
কিসের লেগে কাঁদ খোকো কিসের লেগে কাঁদ।
কিবা নেই আমার ঘরে।
আমি সোনার বাঁশি বাঁধিয়ে দেব
মুক্তা থরে থরে॥ 

৪৫
ওরে আমার সোনা
এতখানি রাতে কেন বেহনধান ভানা।
বাড়িতে মানুষ এসেছে তিনজনা।
বাম মাছ রেঁধেলি শোলমাছের পোনা॥ 

৪৬
কে ধরেছে কে মেরেছে কে দিয়েছে গাল।
খোকার গুণের বালাই নিয়ে মরে যেন সে কাল॥ 

৪৭
কাজল বলে আজল আমি রাঙামুখে যাই
কালো মুখে গেলে আমার হতমান হয়॥ 



    
    

    
    
    

  

