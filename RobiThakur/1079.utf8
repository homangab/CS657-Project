

  
    কালমৃগয়া  পঞ্চম দৃশ্য ১২
                
    
    








  
  

        

      রবীন্দ্র রচনাবলী (:)
    
 
    
    কালমৃগয়া  পঞ্চম দৃশ্য ১২
    
    
    কালমৃগয়া

গোঁ ভরে হেঁটমুখে তাড়া
                            কল্লে সে যখন–
                   রাস্তা দেখতে পাই নে চোখে
                    পেটের মধ্যে হাত পা ঢোকে
                   চুপসে গেল ফাঁপা ভুঁড়ি
                            শঙ্কাতে তখন। 
[প্রস্থান

শিকার স্কন্ধে শিকারীগণের প্রবেশ

                   এনেছি মোরা এনেছি মোরা
                         রাশি রাশি শিকার
                   করেছি ছারখার
                   সব করেছি ছারখার
                   বনবাদাড় তোলপাড়
                   করেছি রে উজাড়
[গাইতে গাইতে প্রস্থান
বনদেবীদের প্রবেশ
মিশ্র মল্লার– পোস্ত
কে এল আজি এ ঘোর নিশীথে
                  সাধের কাননে শান্তি নাশিতে।
                  মত্ত করী যত পদ্মবন দলে
বিমল সরোবর মনিথয়া
                 ঘুমন্ত বিহগে কেন বধে রে
সঘনে খর শর সন্ধিয়া
                 তরাসে চমকিয়ে হরিণ হরিণী
স্খলিত চরণে ছুটিছে
                 স্খলিত চরণে ছুটিছে কাননে
করুণনয়নে চাহিছে।
                 আকুল সরসী সারস সারসী
শরবনে পশি কাঁদিছে।
    

    
    

    
    
    

  

