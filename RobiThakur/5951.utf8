

  
    মায়ার খেলা  দ্বিতীয় দৃশ্য  ৭
                
    
    








  
  

        

      রবীন্দ্র রচনাবলী (:)
    
 
    
    মায়ার খেলা  দ্বিতীয় দৃশ্য  ৭
    
    
    মায়ার খেলা

  কাহার প্রাণের প্রেম অনন্ত 
    তাহারে খুঁজিব দিক্‌দিগন্ত । 
  

 [ প্রস্থান 
মায়াকুমারীগণ । মনের মতো কারে খুঁজে মর  

  
    সে কি আছে ভুবনে  
    সে তো রয়েছে মনে । 
    ওগো  মনের মতো সেই তো হবে  
    তুমি শুভক্ষণে যাহার পানে চাও । 
  

 

  
    
      নেপথ্যে চাহিয়া 
    
  

 
শান্তা । আমার পরান যাহা চায়  

  
    তুমি তাই  তুমি তাই গো 
    তোমা ছাড়া আর এ জগতে 
    মোর  কেহ নাই কিছু নাই গো 
    তুমি সুখ যদি নাহি পাও 
    যাও  সুখের সন্ধানে যাও 
    আমি তোমারে পেয়েছি হৃদয়মাঝে  
    আর কিছু নাহি চাই গো । 
    আমি তোমার বিরহে রহিব বিলীন  
    তোমাতে করিব বাস  
    দীর্ঘ দিবস  দীর্ঘ রজনী  দীর্ঘ বরষ মাস । 
    যদি আর কারে ভালোবাস  
    যদি আর ফিরে নাহি আস  
    তবে  তুমি যাহা চাও  তাই যেন পাও  
    আমি যত দুখ পাই গো । 
     
    
      নেপথ্যে চাহিয়া 
    
  

 
মায়াকুমারীগণ । কাছে আছে দেখিতে না পাও  

  
    তুমি কাহার সন্ধানে দূরে যাও । 
  

প্রথমা । মনের মতো কারে খুঁজে মর  


    
    

    
    
    

  

