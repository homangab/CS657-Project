

  
    সংযোজন ৭
                
    
    








  
  

        

      রবীন্দ্র রচনাবলী (:)
    
 
    
    সংযোজন ৭
    
    
    সংযোজন

 আদেশ  গ্রহণ  করে।  আমরা রাজসভার বাহিরে সেই পথের ধারে ধুলার উপরে দাঁড়াইয়া আছি যে পথে যুগযুগান্তের যাত্রা চলিতেছে যে পথে অনেক জাতি প্রভাতে জয়ধ্বজা উড়াইয়া দিগ্‌দিগন্তে ধুলা ছড়াইয়া বাহির হইয়াছে সন্ধ্যাবেলায় তারা ভগ্ন দণ্ড এবং জীর্ণ কন্‌‌থায় যাত্রা শেষ করিল কত সাম্রাজ্যের অহংকার ঐ পথের ধুলায় কালের রথচক্রতলে চূর্ণ হইয়া  গেল  আজ  তার  সনতারিখের  ভাঙা  টুকরাগুলা  কুড়াইয়া  ঐতিহাসিক  উল্টাপাল্টা  করিয়া  জোড়া  দিয়া মরিতেছে। আমাদের বাণী বেদনার বাণী– সত্যের বলে যার বল একদিন যাহা অন্যসকল কলগর্জনের ঊর্ধ্বে ইতিহাসবিধাতার সিংহাসনতলে আসিয়া পৌঁছিবে।
একদিন ছিল যখন য়ুরোপ আপন আত্মাকে খুঁজিতে বাহির হইয়াছিল। তখন নানা চিত্তবিক্ষেপের মধ্যেও সে এ কথা বুঝিয়াছিল যে বাহিরের লাভের দ্বারা নয় কিন্তু অন্তরে সত্য হইয়া মানুষ আপন চরম সম্পদ পায়। সে জানিত এ লাভের মূল্য কেবল আমাদের মনগড়া নয় কিন্তু ইহার মূল্য সেই পরম প্রেমের মধ্যে যাহা চিরদিন মানুষের সংসারের মধ্যে সচেষ্ট হইয়া আছে। তার পরে এমন দিন আসিল যখন বিজ্ঞান বহির্জগতের মহিমা প্রকাশ করিয়া দিল এবং য়ুরোপের নিষ্ঠাকে আত্মার দিক হইতে বস্তুর দিকে জোর করিয়া ছিনাইয়া লইল।
মানুষের  পক্ষে  বিজ্ঞানের  খুব  একটা  বড়ো  তাৎপর্য  আছে।  প্রকৃতির  নিয়মের  সঙ্গে  মানুষের  জ্ঞানের সহযোগিতা  আছে  বিজ্ঞান  ইহাই  প্রমাণ  করে।  প্রকৃতির  নিয়মের  সাহায্যেই  প্রাকৃতিক ই নির্বাচনের  অধীনতা কাটাইয়া  মানুষ  আপন  ধর্মবিবেকের  স্বাধীন  নির্বাচনের  গৌরব  লাভ  করিতে  পারে  ইহাই  বিজ্ঞানের  শিক্ষা। প্রকৃতি  যে  মানুষের  পরিপূর্ণতালাভের  পথে  অন্তরায়  নহে  প্রকৃতির  সহিত  সত্য  ব্যবহার  করিয়া  তবেই আমাদের চিন্ময়কে রূপদান করিয়া তাহার বাস্তুপ্রতিষ্ঠা করিতে পারি য়ুরোপের প্রতি এই সত্য প্রচারের ভার আছে।
বিজ্ঞান যেখানে সর্বসাধারণের দুঃখ এবং অভাবমোচনের কাজে লাগে যেখানে তার দান বিশ্বজনের কাছে গিয়া পৌঁছায় সেইখানেই বিজ্ঞানের মহত্ত্ব পূর্ণ হয়। কিন্তু যেখানে সে বিশেষ ব্যক্তি বা জাতিকে ধনী বা প্রবল করিয়া তুলিবার কাজে বিশেষ করিয়া নিযুক্ত হয় সেখানেই তার ভয়ংকর পতন। কারণ ইহার প্রলোভন এত অত্যন্ত  প্রকাণ্ড  রূপে  প্রবল  যে  আমাদের  ধর্মবুদ্ধি  তার  কাছে  অভিভূত  হইয়া  পড়ে  এবং  স্বাজাত্য  ও স্বাদেশিকতা প্রভৃতি বড়ো বড়ো নামের বর্ম পড়িয়া নিজেরই শক্তির বিরুদ্ধে দাঁড়াইয়া লড়াই করে। ইহাতে আজ জগতের  সর্বত্র  এক  জাতির  সঙ্গে  অন্য  জাতির  সম্বন্ধ  দুর্বলের  দিকে  দলনবন্ধনের  দ্বারা  ভারগ্রস্ত  এবং প্রবলের দিকে হিংস্রতার অন্তহীন প্রতিযোগিতায় উদ্ধত হইয়া উঠিতেছে সকল দেশে যুদ্ধ ও যুদ্ধের উদ্‌যোগ নিত্য  হইয়া  উঠিয়াছে  এবং  পোলিটিকাল  মহামারীর  বাহন  যে  রাষ্ট্রনীতি  তাহা  নিষ্ঠুরতা  ও  প্রবঞ্চনায়  অন্তরে অন্তরে কলুষিত হইতে থাকিল।
তথাপি এই আশা করি য়ুরোপের এতদিনের তপস্যার ফল আজ বস্তুলোভের ভীষণ দ্বন্দ্বের মধ্যে পড়িয়া পায়ের তলায় ধুলা হইয়া যাইবে না। আজিকার দিনের প্রচণ্ড সংকটের বিপাকে য়ুরোপ আরকোনো একটা নূতন প্রণালী আরএকটা নূতন রাষ্ট্রনৈতিক ব্যবস্থা খুঁজিয়া বেড়াইতেছে। কিন্তু বারম্বার মৃত্যুর পাঠশালায় শিক্ষালাভের পরে য়ুরোপকে আজ না হয় তো আরএকদিন এ কথা মানিতেই হইবে যে কেবল কার্যপ্রণালীর পিরামিডনির্মাণের প্রতি আস্থা রাখা অন্ধ পৌত্তলিকতা তাহাকে এ কথা বুঝিতে হইবে বাহিরের প্রণালীকে নয় অন্তরের সত্যকে পাওয়া চাই এ কথা বুঝিতে হইবে যে ক্রমাগতই বাসনাহুতাগ্নির হব্য সংগ্রহ করিতে থাকিলে একদিন জগদ্‌ব্যাপী অগ্নিকাণ্ড না ঘটিয়া থাকিতে পারে না। একদিন জাগিয়া উঠিয়া য়ুরোপকে তার লুব্ধতা  এবং  উন্মত্ত  অহংকারের  সীমা  বাঁধিয়া  দিতে  হইবে  তার  পরে  সে  আবিষ্কার  করিতে  পারিবে  যে উপকরণই যে সত্য তাহা নয় অমৃতই সত্য।
ঈর্ষার  অন্ধতায়  য়ুরোপের  মহত্ত্ব  অস্বীকার  করিলে  চলিবে  না।  তার  স্থানসন্নিবেশ  তার  জলবায়ু  তার জাতিসমবায় এমনভাবে ঘটিয়াছে যে সহজেই তার ইতিহাস শক্তি সৌন্দর্য এবং স্বাতন্ত্র্যপরতায় সম্পদশালী হইয়া উঠিয়াছে। সেখানকার প্রকৃতিতে কঠোরতা এবং মৃদুতার এমন একটি সামঞ্জস্য আছে যে তাহা এক দিকে মানবের সমগ্র শক্তিকে দ্বন্দ্বে আহ্বান করিয়া আনে আরএক দিকে


    
    

    
    
    

  

