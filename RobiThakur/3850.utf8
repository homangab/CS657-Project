

  
    যোগাযোগ- দ্বিতীয় অঙ্ক-দ্বিতীয় দৃশ্য, ২০
                
    
    








  
  

        

      রবীন্দ্র রচনাবলী (://.-..)
    
 -->
    
    যোগাযোগ- দ্বিতীয় অঙ্ক-দ্বিতীয় দৃশ্য, ২০
    
    
    যোগাযোগ

এখনো ভয় করছে দিদি ? 
কুমুদিনী । না , আমার কিচ্ছু ভয় করছে না । এই আমার অভিসার । বাইরে অন্ধকার , ভিতরে আলো । 
মোতির মা । ওমা , বড়োঠাকুর যে এই দিকেই আসছে । 
কুমুদিনী । ছোটোবউ , এখনি না , এখনি না — আর-একটুখানি পরে । পর্দাটা ফেলে দাও । 
মোতির মা । এই-যে এসে পড়েছেন , এখন পর্দা ফেললে অনর্থপাত হবে । তাই হোক , ফেলেই দিই । 
&; 
শ্যামাসুন্দরী ও মধুসূদনের প্রবেশ 
কুমুদিনীকে শোনাবার মতো গলা চড়িয়ে 
&; 
মধুসূদন । কী , হয়েছে কী ? 
শ্যামাসুন্দরী । তা তো বলতে পারি নে । দাদা দাদা করেই বউ হেদিয়ে গেল । তুমিই জিজ্ঞাসা করো-না , একটু বোসো কাছে। 
মধুসূদন । কী হবে! আমি তো ওর দাদা নই । 
শ্যামাসুন্দরী । মিছে রাগ করছ ঠাকুরপো । ওরা বড়ো ঘরের মেয়ে , পোষ মানতে সময় লাগবে । 
মধুসূদন । রোজ রোজ উনি যাবেন মুর্ছো , আর আমি ওঁর মাথায় কবিরাজি তেল মালিশ করব , এইজন্যে কি ওঁকে বিয়ে করেছিলুম ? 
শ্যামাসু্‌ন্দরী । ঠাকুরপো , তোমার কথা শুনে হাসি পায় । আমাদের কালে কথায় কথায় মানিনীর মান ভাঙাতে হত , এখন না হয় মুর্ছো ভাঙাতে হয় । — ঠাকুরপো , অমন মন খারাপ কোরো না , দেখে সইতে পারি নে । ওই-যে আসছে বউ — কিন্তু ওর সঙ্গে রাগারাগি কোরো না ভাই , ও ছেলেমানুষ । 
[ প্রস্থান 
কুমুদিনী বাইরে এসে দাঁড়াল 
&; 
মধুসূদন । বাপের বাড়ি থেকে মুর্ছো অভ্যেস করে এসেছ বুঝি! কিন্তু আমাদের এখানে ওটার চলন নেই । তোমাদের ওই নুরনগরী চাল ছাড়তে হবে । 
&; 
কুমুদিনী নিরুত্তর 
আমি কাজের লোক , সময় কম , হিস্টিরিয়াওয়ালি মেয়ের খিদ্‌মদ্‌গারি করবার ফুরসত আমার নেই , এই সাফ বলে দিলুম। 
কুমুদিনী । তুমি আমাকে অপমান করতে চাও , হার মানতে হবে। নেব না , তোমার অপমান মনের মধ্যে নেব না। 
মধুসূদন । তুমি তোমার দাদার চেলা , কিন্তু জেনে রেখো , আমি তোমার সেই দাদার মহাজন। তাকে এক হাটে কিনে আর-এক হাটে বেচতে পারি। 
কুমুদিনী । দেখো , নিষ্ঠুর হও তো হোয়ো , কিন্তু ছোটো হোয়ো না । 
মধুসূদন । কী , আমি ছোটো! আর তোমার দাদা আমার চেয়ে বড়ো । 
কুমুদিনী । তোমাকে বড়ো জেনেই তোমার দ্বারে এসেছি । 
মধুসূদন । বড়ো জেনেই এসেছ , না বড়োমানুষ জেনেই টাকার লোভে এসেছ ? 
[ কুমুদিনীর দ্রুত প্রস্থান 
&; 


    
    

    
    
    

  

