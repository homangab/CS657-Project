

  
    ছেলেভুলানো ছড়া : ২১০
                
    
    








  
  

        

      রবীন্দ্র রচনাবলী (:)
    
 
    
    ছেলেভুলানো ছড়া : ২১০
    
    
    ছেলেভুলানো ছড়া : ২


একা নল পঞ্চদল।
কে যাবি রে কামারসাগর॥
কামার মাগী কের্‌কেরানি যেন পাটরানী॥
আকবন ডাববন।
কুড়ি কিষ্টি বেড়াবন॥
কার পেটের দুয়ো।
কার পেটের সুয়ো॥
ব’লে গেছে চড়ুই রাজা
চোরের পেটে চালকড়াইভাজা॥
কাঠবেড়ালি মদ্দা মাগী কাপড় কেচে দে।
হারদোচ খেলাতে ডুলকি কিনে দে॥
ডুলকির ভিতর পাকা পান।
ছি হিঁদুর সোয়ামি মোচর্‌মান॥
এক পাথর কলাপোড়া এক পাথর ঝোল।
নাচে আমার খুকুমণি বাজা তোরা ঢোল॥ 

২৫
উলুকুটু ধুলুকুটু নলের বাঁশি।
নল ভেঙেছে একাদশী॥
একা নল পঞ্চদল।
মা দিয়েছে কামারশাল॥
কামার মাগীর ঘুর্‌ঘুরুনি।
অর্পণ দর্পণ। কুড়ি গুষ্টি ব্রাহ্মণ॥ 

২৬
রানু কেন কেঁদেছে।
ভিজে কাঠে রেঁধেছে॥
কাল যাব আমি গঞ্জের হাট।
কিনে আনব শুকনো কাঠ॥
তোমার কান্না কেন শুনি।
তোমার শিকেয় তোলা ননি।
তুমি খাও না সারা দিনই॥ 



    
    

    
    
    

  

