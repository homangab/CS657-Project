

  
    পত্রপুট    তিন৪
                
    
    








  
  

        

      রবীন্দ্র রচনাবলী (:)
    
 
    
    পত্রপুট    তিন৪
    
    
    পত্রপুট


অগণ্য বিস্মৃতির স্তরে স্তরে । 
 

জীবপালিনী  আমাদের পুষেছ 

তোমার খণ্ডকালের ছোটো ছোটো পিঞ্জরে । 

তারই মধ্যে সব খেলার সীমা  

সব কীর্তির অবসান । 
 

আজ আমি কোনো মোহ নিয়ে আসি নি তোমার সম্মুখে  

এতদিন যে দিনরাত্রির মালা গেঁথেছি বসে বসে 


তার জন্যে অমরতার দাবি করব না তোমার দ্বারে । 

তোমার অযুত নিযুত বৎসর সূর্যপ্রদক্ষিণের পথে 

যে বিপুল নিমেষগুলি উন্মীলিত নিমীলিত হতে থাকে 

তারই এক ক্ষুদ্র অংশে কোনো একটি আসনের 

সত্যমূল্য যদি দিয়ে থাকি  

জীবনের কোনো একটি ফলবান খণ্ডকে 

যদি জয় করে থাকি পরম দুঃখে 

তবে দিয়ো তোমার মাটির ফোঁটার একটি তিলক আমার কপালে  

সে চিহ্ন যাবে মিলিয়ে 

যে রাত্রে সকল চিহ্ন পরম অচিনের মধ্যে যায় মিশে । 

হে উদাসীন পৃথিবী  

আমাকে সম্পূর্ণ ভোলবার আগে 


তোমার নির্মম পদপ্রান্তে 

আজ রেখে যাই আমার প্রণতি । 

    
    

    
    
    

  

